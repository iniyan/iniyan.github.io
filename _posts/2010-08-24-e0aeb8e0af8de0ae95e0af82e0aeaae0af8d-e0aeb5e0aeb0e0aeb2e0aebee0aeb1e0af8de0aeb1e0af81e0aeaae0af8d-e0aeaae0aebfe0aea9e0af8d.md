---
id: 26
title: ஸ்கூப் – வரலாற்றுப் பின்னணியின் பின்னணி
date: 2010-08-24T15:32:00+00:00
author: iniyan
layout: post
guid: http://iniyan.in/index.php/2010/08/24/
permalink: '/2010/08/24/%e0%ae%b8%e0%af%8d%e0%ae%95%e0%af%82%e0%ae%aa%e0%af%8d-%e0%ae%b5%e0%ae%b0%e0%ae%b2%e0%ae%be%e0%ae%b1%e0%af%8d%e0%ae%b1%e0%af%81%e0%ae%aa%e0%af%8d-%e0%ae%aa%e0%ae%bf%e0%ae%a9%e0%af%8d/'
blogger_blog:
  - www.iniyan.in
blogger_author:
  - ""
blogger_permalink:
  - /2010/08/blog-post.html
blogger_internal:
  - /feeds/9146627533884274098/posts/default/8774962378874493799
post_views_count:
  - "40"
image: /wp-content/uploads/2018/04/Untitled-presentation-7.png
categories:
  - புத்தகம்
tags:
  - இந்திரா காந்தி
  - நேரு
  - பத்திரிகையாளர்
  - புத்தகம்
  - ஸ்கூப்
---
<div dir="ltr" style="text-align: left;">
  </p> 
  
  <h1>
    ஸ்கூப் – வரலாற்றுப் பின்னணியின் பின்னணி
  </h1>
  
  <p>
    “<span style="font-family: Lohit Tamil;">அப்பாவோட புத்தகங்களுக்கு வர ராயல்டிய வச்சு இங்கிலாந்தில் குடும்பத்தை ஓட்ட முடியுமா</span>? <span style="font-family: Lohit Tamil;">நான் அங்க போயிடலாமான்னு யோசிக்கிறேன்</span>” <span style="font-family: Lohit Tamil;">இப்படி ஒரு பெண்மனி கேட்டிருக்கிறார்</span>, <span style="font-family: Lohit Tamil;">அவர் கேட்ட படி தன் தந்தையின் புத்தகங்களின் ராயல்டியை நம்பி அவர் இங்கிலாந்துக்குச் சென்றிருந்தால்</span>, <span style="font-family: Lohit Tamil;"><strong>இந்திய ஜனநாயகத்துக்கு</strong> ஒரு களங்கம் வராமல் இருந்திருக்கலாம்</span>, <span style="font-family: Lohit Tamil;">இந்திய வரலாறு கொஞ்சம் திசை மாறியிருக்கும்</span>.<br /> “<span style="font-family: Lohit Tamil;">பாக்கிஸ்தான் கட்டாயம் இருபத்தைந்து ஆண்டுகளுக்குள் உடைந்துவிடும்</span>” <span style="font-family: Lohit Tamil;">என்று அப்போதே நான் கூறினேன் என்று டாம்பீக தாத்தாச்சாரியர் ஒருவர் பெருமையடித்திருக்கிறார்</span>. <span style="font-family: Lohit Tamil;">அவர் கூறியது அவர் உதவியாளருக்குக் கூட தெரியாது என்பது தான் வேடிக்கை</span>.<br /> <span style="font-family: Lohit Tamil;">இதைப் போன்ற தகவல்களும்</span>, <span style="font-family: Lohit Tamil;">ஒரு பத்திரிக்கையாளன் எப்படி எப்படியெல்லாம் தன்னுடைய சோர்ஸ்களைப் பயண்படுத்திக்கொள்வான்</span>, <span style="font-family: Lohit Tamil;">அவர்களை எவ்வாறு காப்பாற்றுவான் என்பதையும் விளக்கும் கதைகளும் ஏராளமாய் இந்நூலில் கொட்டிக் கிடக்கிறது</span>.<br /> <span style="font-family: Lohit Tamil;">இதெல்லாம் குல்தீப் நய்யாரினுடைய ஸ்கூப் நூலில் தான்</span>.<br /> <span style="font-family: Lohit Tamil;">லொயோலாவில் படித்த காலத்தில் ஓசியில் வந்த டெக்கன் க்ரோனிக்களில் ஆங்கில ஸ்கூப் நூலின் விமர்சனம் வந்தபோது</span>, <span style="font-family: Lohit Tamil;">அதை ஓரமாக ஒதுக்கித் தள்ளிவிட்டேன்</span>. <span style="font-family: Lohit Tamil;">இப்போதுதான் இந்நூலை தமிழில் வாசிக்கும் வாய்ப்பு கிடைத்தது</span>, <span style="font-family: Lohit Tamil;">எடுத்த மூன்று மணிநேரத்தில் முழுதாய் படித்து விட்டேன்</span>. <span style="font-family: Lohit Tamil;">அந்தளவுக்கு விறுவிறுப்பான நடை</span>, (<span style="font-family: Lohit Tamil;">மொழிபெயர்ப்பிலும் கூட</span>) <span style="font-family: Lohit Tamil;">அதே சமயம் ஆஃப் த ரெக்கார்ட்டாக நடந்த விஷயங்களைப் படிக்க யாருக்குத்தான் கசக்கும்</span>?<br /> <span style="font-family: Lohit Tamil;">எமர்ஜென்சிக் காலத்தில்</span>, <span style="font-family: Lohit Tamil;">நடந்த விஷயங்களும்</span>, <span style="font-family: Lohit Tamil;">அந்த எமர்ஜென்சியிலும் ஒரு சோர்ஸின் மூலமாய் கிடைத்த தகவலையும் ஸ்கூப் செய்தே தீருவேன் என்று </span>11<span style="font-family: Lohit Tamil;">மணிவரை பொறுத்து அதற்குப் பிறகு அச்சுக்கு அனுப்பும் சாமர்த்தியமும்</span>, <span style="font-family: Lohit Tamil;">கமல்நாத்திடம் கொக்கி போட்டு தகவலை வாங்கிய சாமர்த்தியமும்</span>, <span style="font-family: Lohit Tamil;">எச்</span>.<span style="font-family: Lohit Tamil;">ஆர்</span>.<span style="font-family: Lohit Tamil;">கன்னா விசாரணைக் கமிஷன் அறிக்கையை அசோக் சென்னிடம் வாங்கி</span>, <span style="font-family: Lohit Tamil;">தனக்கு கொடுக்கப்பட்ட காலக் கெடுவுக்குள் படிக்க முடியாது என்பதால்</span>, <span style="font-family: Lohit Tamil;">அதை பக்கம் பக்கமாக பிரித்து தட்டச்சு செய்து விட்டு</span>, <span style="font-family: Lohit Tamil;">அறிக்கையை அசோக் சென்னிடம் தந்துவிட்டு</span>, <span style="font-family: Lohit Tamil;">தன்னுடைய நகல் அறிக்கையை அரசுக்குப் போட்டியாக நாடாளுமன்றத்தில் தாக்கல் செய்ய வைத்தது என்று மனிதர் அந்தக் காலத்திலேயே செமையான ஆட்டம் போட்டிருக்கிறார்</span>.<br /> <span style="font-family: Lohit Tamil;">பாக்கிஸ்தான் அணுவிஞ்ஞானி ஏ</span>.<span style="font-family: Lohit Tamil;">க்யூ கானுடனான சந்திப்பை குல்தீப் பயண்படுத்திக் கொண்டதாக நினைக்க</span>, <span style="font-family: Lohit Tamil;">குல்தீப்பை பாக்கிஸ்தான் பயண்படுத்திக் கொண்டது ஒரு திருப்பு முனை</span>, <span style="font-family: Lohit Tamil;">அப்போதும் குல்தீப் தோற்காமல்</span>, <span style="font-family: Lohit Tamil;">கானிடமிருந்து வரையறுக்கப்பட்ட எல்லையையும் தாண்டி</span>, <span style="font-family: Lohit Tamil;">நோண்டி எடுத்ததில் குல்தீப்புக்கு வெற்றியே</span>. <span style="font-family: Lohit Tamil;">அதேபோல</span>, <span style="font-family: Lohit Tamil;">இந்திரா காந்தியின் காலத்தில் இரும்பாலை அமைக்கும் இடத்தைப் பற்றி குல்தீப் ஸ்கூப் செய்ய</span>, <span style="font-family: Lohit Tamil;">அது ஒட்டு மொத்தமாய் சொதப்பிவிட</span>, <span style="font-family: Lohit Tamil;">மண்ணிப்பு கேட்குமளவிற்கு குல்தீப் மண்ணைக் கவ்வ</span>, <span style="font-family: Lohit Tamil;">அதற்கடுத்து</span>, <span style="font-family: Lohit Tamil;">அந்த குல்தீப்பே அமைச்சரவை கூட்டத்தில் கலந்து கொண்டதைப் போல எழுதியிருக்கிறாரே என்று இந்திரா கூறுமளவுக்கு மீண்டும் மீண்டும் ஸ்கூப்புக்காக அலைந்திருக்கிறார்</span>. <span style="font-family: Lohit Tamil;">இப்புத்தகத்துக்கு ஸ்கூப் என்று பெயர் வைக்காமல் இருந்திருந்தால்</span>, <span style="font-family: Lohit Tamil;">என்னய்யா இந்த ஆள் இப்படி ஸ்கூப் ஸ்கூப் என்று இழுத்திருத்திருக்கிறாரே என்று சொல்லுமளவுக்கு ஒரே ஸ்கூப் மழை</span>.<br /> <span style="font-family: Lohit Tamil;">நாற்பதாண்டு பழைய செய்தியில் என்ன முக்கியத்துவம் இருந்துவிடப் போகிறது என்ற அலட்சியத்தோடு படிக்க ஆரம்பித்தால்</span>, <span style="font-family: Lohit Tamil;">அந்தச் செய்தியின் பின்னணியில் நின்று அந்தச் செய்தியை முன்னால் கொண்டு வர இவர் பட்ட பாடுகளோடு படிக்கும் போது நாற்பதாண்டு செய்திகளின் பின்னாலிருக்கும் உழைப்பும் நம் கண்முன்னால் படுகிறது</span>. <span style="font-family: Lohit Tamil;">நிச்சயமாய் வரலாற்றின் பின்னணியைப் பற்றிய பின்னணித் தகவல்களை அளிக்கும் அருமையான நூல் தொகுப்பு இது</span>.<br /> <span style="font-family: Lohit Tamil;">அதேபோல</span>, <span style="font-family: Lohit Tamil;">ஒரு பெருங்கட்டுரையைச் சுருக்கி எழுதும் கலையில் குல்தீப் அடித்து விளையாடுகிறார்</span>. <span style="font-family: Lohit Tamil;">காந்தி இறந்த போது அவர் எழுதியக் கட்டுரையின் சுருக்கத்தையும்</span>, <span style="font-family: Lohit Tamil;">இன்னும் இரு இடங்களிலும் சில கட்டுரைகளின் சுருக்கத்தை தந்திருக்கிறார்</span>, <span style="font-family: Lohit Tamil;">மொத்தக் கட்டுரையின் தகவலை இரு பத்திகளில் சுருக்கும் இக்கலை</span>, <span style="font-family: Lohit Tamil;">உண்மையிலேயே பெரிய விஷயம்</span>.<br /> <span style="font-family: Lohit Tamil;">இந்நூலிற்கு குல்தீப் எழுதியிருக்கும் முன்னுரையிலிருந்து சில பகுதிகளை இறுதியாகத் தருகிறேன்</span>.<br /> “<span style="font-family: Lohit Tamil;">ஆள்பவர்களையும்</span>, <span style="font-family: Lohit Tamil;">மக்களையும் நேரடியாக இணைக்கும் புதிய தொழில்நுட்பங்கள் வந்துவிட்டன</span>. <span style="font-family: Lohit Tamil;">தொலைக்காட்சியும் இணையமும் இப்போது இதைச் சாத்தியமாக்கிவிட்டன</span>. <span style="font-family: Lohit Tamil;">சாதாரண மக்களுக்கு அவர்கள் ஆட்சியாளர்கள் எப்படிப் பட்டவர்கள் என்பதைச் சொல்ல ஒரு அரசியல் செய்தியாளர் தேவையில்லை</span>. <span style="font-family: Lohit Tamil;">தொலைக் காட்சியைப் பார்த்தே அவர்கள் ஒரு முடிவுக்கு வந்துவிட முடியும்</span>. <span style="font-family: Lohit Tamil;">எழுத்தின் மூலம்தான் அறிந்து கொள்ள வேண்டுமென நினைப்பவர்களும்</span>, <span style="font-family: Lohit Tamil;">அதற்கு ஒரு அரசியல் செய்தியாளனைத் தான் எதிர்பார்த்திருக்க வேண்டுமென்பதில்லை</span>, <span style="font-family: Lohit Tamil;">இணையத்தில் நிறைந்து கிடக்கும் வலைப்பதிவுகளில் எழுதுபவர்கள் செய்தி</span>, <span style="font-family: Lohit Tamil;">ஆய்வு எல்லாவற்றையும் தருகிறார்கள்</span>. <span style="font-family: Lohit Tamil;">சில சமயங்களில் சில பெரிய செய்திப்பத்திரிக்கைகளின் ஆசிரியர்களை விட இவர்கள் விஷயம் தெரிந்தவர்களாக இருக்கிறார்கள்</span>.<br /> <span style="font-family: Lohit Tamil;">செய்தித் தாள்களின் காலம் முடிந்துவிட்டது என்று இதற்கு அர்த்தமில்லை</span>. <span style="font-family: Lohit Tamil;">போட்டி கடுமையாயிருக்கிறது அவ்வளவுதான்</span>. <span style="font-family: Lohit Tamil;">இறுதி வெற்றி செய்தித் தாளுக்கோ</span>, <span style="font-family: Lohit Tamil;">தொலைக்காட்சிக்கோ</span>, <span style="font-family: Lohit Tamil;">வானொலிக்கொ</span>, <span style="font-family: Lohit Tamil;">இணையத்திற்கோ இருக்கலாம்</span>. <span style="font-family: Lohit Tamil;">ஆனால்</span>, <span style="font-family: Lohit Tamil;">யார் ஸ்கூப் செய்கிறார்களோ அவர்களுக்குத் தான் மரியாதை</span>” <span style="font-family: Lohit Tamil;">என்று இவர் திறமையை மட்டுமே மதிக்கிறார்</span>, <span style="font-family: Lohit Tamil;">பதிவர்களிடம் எலக்கியத்திறமை இல்லை</span>, <span style="font-family: Lohit Tamil;">வாசிங்டனில்</span>, <span style="font-family: Lohit Tamil;">சிட்னியில்</span>, <span style="font-family: Lohit Tamil;">அமைந்தகரையில்</span>, <span style="font-family: Lohit Tamil;">அயனாவரத்தில் கூட என்னுடையதைப் போல வந்ததில்லை</span>, <span style="font-family: Lohit Tamil;">அதனால் என்னுடையதுதான் உசத்தி என்று பேத்தவில்லை</span>. <span style="font-family: Lohit Tamil;">ஸ்கூப்புக்கு வணக்கம்</span>.</div>