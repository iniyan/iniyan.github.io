---
id: 19
title: தனித் தமிழ் பெயர் வைத்தது தவறா?
date: 2011-02-09T17:07:00+00:00
author: iniyan
layout: post
guid: 'http://localhost:8888/wordpress/2011/02/09/%e0%ae%a4%e0%ae%a9%e0%ae%bf%e0%ae%a4%e0%af%8d-%e0%ae%a4%e0%ae%ae%e0%ae%bf%e0%ae%b4%e0%af%8d-%e0%ae%aa%e0%af%86%e0%ae%af%e0%ae%b0%e0%af%8d-%e0%ae%b5%e0%af%88%e0%ae%a4%e0%af%8d%e0%ae%a4%e0%ae%a4/'
permalink: '/2011/02/09/%e0%ae%a4%e0%ae%a9%e0%ae%bf%e0%ae%a4%e0%af%8d-%e0%ae%a4%e0%ae%ae%e0%ae%bf%e0%ae%b4%e0%af%8d-%e0%ae%aa%e0%af%86%e0%ae%af%e0%ae%b0%e0%af%8d-%e0%ae%b5%e0%af%88%e0%ae%a4%e0%af%8d%e0%ae%a4%e0%ae%a4/'
blogger_blog:
  - www.iniyan.in
blogger_author:
  - ""
blogger_permalink:
  - /2011/02/blog-post.html
blogger_internal:
  - /feeds/9146627533884274098/posts/default/5104233233127691998
post_views_count:
  - "62"
image: /wp-content/uploads/2018/04/Untitled-presentation-9.png
categories:
  - பெரியார்
tags:
  - தனித் தமிழ்
  - திராவிடம்
  - மொழி
---
<div dir="ltr" style="text-align: left;">
  <span style="font-family: 'Lohit Tamil';">ஆயிரம் குப்புசாமிகளும்</span>, <span style="font-family: 'Lohit Tamil';">ராமசாமிகளும் தமிழ்நாட்டில் ஒவ்வொரு நாளும் பெயராக சூட்டப்பட்டுக் கொண்டிருக்கிறது</span>. <span style="font-family: 'Lohit Tamil';">இன்னொரு பக்கம் நரேஷ்</span>, <span style="font-family: 'Lohit Tamil';">சுரேஷ்</span>, <span style="font-family: 'Lohit Tamil';">அஸ்வின் என்று பிறமொழிப் பெயர்களும் வலம் வந்து கொண்டிருக்கிறது</span>, <span style="font-family: 'Lohit Tamil';">இது இன்று நேற்றைய பழக்கம் இல்லை</span>, <span style="font-family: 'Lohit Tamil';">பாரி</span>, <span style="font-family: 'Lohit Tamil';">ஓரி</span>, <span style="font-family: 'Lohit Tamil';">ஆய்</span>, <span style="font-family: 'Lohit Tamil';">அண்டிரன் என்ற சங்கப் பெயர்களெல்லாம் மங்கிப் போய் ராஜராஜ சோழன்களும்</span>, <span style="font-family: 'Lohit Tamil';">விஜயாலய சோழன்களும் தோன்றிய சங்கம் மருவிய காலத்திலிருந்து நீண்டு வரும் பழக்கம்</span>. <span style="font-family: 'Lohit Tamil';">அப்போதே தமிழனின் பெயருடன் வடமொழிக் கலப்பு கூடி குடும்பம் நடத்தத் துவங்கிவிட்டது</span>. <span style="font-family: 'Lohit Tamil';">அன்றிலிருந்தே தமிழ்ப் பெயர்கள் தற்காலிகமாய் போடப்பட்ட வெளிச்ச விளக்குகளால் மங்கிப் போயிருந்தன</span>.<br /> <span style="font-family: 'Lohit Tamil';">இந்நிலை மாறத் துவங்கியது</span>, <span style="font-family: 'Lohit Tamil';">மறைமலையடிகள்</span>, <span style="font-family: 'Lohit Tamil';">திருவிக</span>, <span style="font-family: 'Lohit Tamil';">தேவநேயப் பாவானார் </span>(<span style="font-family: 'Lohit Tamil';">இன்னும் சொல்லிக்கொண்டே போனால் பட்டியல் நீண்டுவிடும்</span>) <span style="font-family: 'Lohit Tamil';">போன்ற தனித்தமிழ் ஆர்வலர்கள்</span>, <span style="font-family: 'Lohit Tamil';">நீதிக் கட்சியின் ஆட்சிக்குப் பிறகான சமூக முன்னேற்றங்கள்</span>, <span style="font-family: 'Lohit Tamil';">சுய மரியாதை இயக்கம் ஆகியவை இந்த சமூகத்தில் ஏற்படுத்திய மாற்றங்களுக்குப் பிறகே தூயத்தமிழ் பெயர்கள் தமிழ்நாட்டில் உலாவரத் தொடங்கின</span>. <span style="font-family: 'Lohit Tamil';">இது திராவிட இயக்கங்களின் துவக்கக் காலகட்டத்தில் நடந்த மாற்றங்கள்</span>. <span style="font-family: 'Lohit Tamil';">கிட்டத்தட்ட இரண்டு தலைமுறைகள் தமிழ் பெயர்களாகவே உலாவரத் துவங்கின</span>. <span style="font-family: 'Lohit Tamil';">வீதியெங்கும் தேமதுரத் தமிழோசை முழங்கிய காலம் அது</span>. <span style="font-family: 'Lohit Tamil';">சாக்கடை உடைப்பெடுத்து சகடைத் தண்ணீர் தெருவெங்கும் நாற்றமெடுக்கத் துவங்கியது</span>, <span style="font-family: 'Lohit Tamil';">திராவிட அரசியலின் இன்றைய சீரழிவுக் காலத்தினுடை துவக்கத்தில்</span>.<br /> <span style="font-family: 'Lohit Tamil';">திலகரின் காங்கிரசுக்கும்</span>, <span style="font-family: 'Lohit Tamil';">காந்தியின் காங்கிரசுக்கும்</span>, <span style="font-family: 'Lohit Tamil';">நேருவின் காங்கிரசுக்கும்</span>, <span style="font-family: 'Lohit Tamil';">இந்திராவின் காங்கிரசுக்கும் இன்றைய சோனியாவின் காங்கிரசுக்கும் வித்தியாசம் உணர்ந்து பேசும் அறிவுஜீவிகள்</span>, <span style="font-family: 'Lohit Tamil';">திராவிட அரசியல் என்றாலே பெரியாரின் தாடி மயிரை இழுத்துத் தொங்கத் துடிக்கின்றார்கள்</span>. <span style="font-family: 'Lohit Tamil';">நான் இங்கு அப்படி குறிப்பிடாமல் திராவிட இயக்கங்களின் துவக்கக் காலத்தில் ஏற்பட்ட மாற்றங்களையும்</span>, <span style="font-family: 'Lohit Tamil';">இன்றைய சீரழிவையும் மட்டுமே குறிப்பிடுகிறேன்</span>.<br /> <span style="font-family: 'Lohit Tamil';">என் பெயர்</span>, <span style="font-family: 'Lohit Tamil';">நான் யார் என்பதை இந்த உலகுக்குச் சொல்வதாக இருக்க வேண்டும்</span>. <span style="font-family: 'Lohit Tamil';">பெயர் என்பதை எனக்கான வெறும் அடையாளமாக நான் பார்க்க வில்லை</span>, <span style="font-family: 'Lohit Tamil';">என் இனம் எது என்பதையும்</span>, <span style="font-family: 'Lohit Tamil';">என் மொழி எது என்பதையும்</span>, <span style="font-family: 'Lohit Tamil';">என் அரசியலெது என்பதையும் சொல்வதாக இருக்க வேண்டும் என்பது என்னுடைய இன்றைய கொள்கை</span>, <span style="font-family: 'Lohit Tamil';">இதனால்</span>, <span style="font-family: 'Lohit Tamil';">நான் இனவெறியன்</span>, <span style="font-family: 'Lohit Tamil';">மொழி வெறியன் என்று அழைக்கப்பட்டால்</span>, <span style="font-family: 'Lohit Tamil';">நான் அப்படியே இருந்துவிட்டுப் போகிறேன்</span>. <span style="font-family: 'Lohit Tamil';">என் பெயர் அப்படிப்பட்டதுதான்</span>. <span style="font-family: 'Lohit Tamil';">என் இனத்தைக் குறிக்கும் அடையாளம் என் பெயரில் இருக்கிறது</span>, <span style="font-family: 'Lohit Tamil';">என் மொழியைச் சுட்டும் அடையாளமும் என் பெயரில் இருக்கிறது</span>, <span style="font-family: 'Lohit Tamil';">என் அரசியலைச் சுட்டும் அடையாளமும் என் பெயரில் இருக்கிறது</span>. <span style="font-family: 'Lohit Tamil';">என் பெயரைக் கேட்கும் போது ஒருவரின் முகத்தில் ஓடும் </span> <span style="font-family: 'Lohit Tamil';">வெறுப்பின் ரேகையின் வாசம் என்னைத் தீண்டவேச் செய்கிறது</span>, <span style="font-family: 'Lohit Tamil';">களிப்பின் ரேகை என்னைத் திளைக்கவும் செய்கிறது</span>.<br /> <span style="font-family: 'Lohit Tamil';">ஆனால்</span>, <span style="font-family: 'Lohit Tamil';">ஒவ்வொரு அரசு ஆவணங்களிலும் என் பெயர் கடித்துக் குதறப்படும் போது</span>, <span style="font-family: 'Lohit Tamil';">அதற்குக் காரணமானவர்களையெல்லாம் கழுத்திலேயே கடித்துக் குதறலாமா எனத் தோன்றுமளவிற்கு கடந்த பதினைந்து ஆண்டுகளாக என் பெயர் எல்லா ஆவணங்களிலும் கொலை செய்யப்பட்டிருக்கிறது</span>.<br /> <span style="font-family: 'Lohit Tamil';">நான்காம் வகுப்பிலிருந்து ஐந்தாம் வகுப்பு வேறு ஒரு பள்ளிக்கு மாற்றப்பட்ட போது வாங்கிய மாற்றுச் சான்றிதழில் முதல் தவறு வந்தது</span>. <span style="font-family: 'Lohit Tamil';">பிறகு பத்தாம் வகுப்பில் தேர்வுத்துறைக்கு அனுப்பிய மாணவர்கள் பட்டியலில் ஆங்கிலப் பெயரில் ஒரு </span>h <span style="font-family: 'Lohit Tamil';">ஐ முழுங்கினார்கள்</span>. <span style="font-family: 'Lohit Tamil';">பின்னால் பனிரெண்டாம் வகுப்பில் ஒரு முறை தவறு நிகழ இருந்த போது துவக்கத்திலேயே அதைச் சரி செய்துவிட்டேன்</span>. <span style="font-family: 'Lohit Tamil';">மூன்றாண்டுகளுக்குப் பிறகு கல்லூரியிலிருந்து மாற்றுச்சான்றிதழ் பெற்ற போது மீண்டும் சொதப்பினார்கள்</span>, <span style="font-family: 'Lohit Tamil';">நீண்ட அலைச்சலுக்குப் பிறகு அதைச் சரி செய்தேன்</span>, <span style="font-family: 'Lohit Tamil';">பின்னர் தொடர்ச்சியாக இந்த இரண்டு ஆண்டுகளாக நான் எதற்காக விண்ணப்பித்தாலும் என் பெயர் தவறாக வருவது வாடிக்கையாகவும்</span>, <span style="font-family: 'Lohit Tamil';">பின் திருத்தத்துக்காக நான் அலைவதும் சூரியன் உதிப்பதைப் போல வாடிக்கையாகிவிட்டது</span>. PAN <span style="font-family: 'Lohit Tamil';">கார்டில் தவறு செய்தார்கள்</span>, <span style="font-family: 'Lohit Tamil';">குடும்ப உறுப்பினர் அட்டையில் தவறு செய்தார்கள்</span>, <span style="font-family: 'Lohit Tamil';">வாக்காளர் அடையாள அட்டையில் தவறு செய்தார்கள்</span>, <span style="font-family: 'Lohit Tamil';">பத்திரங்களிலும் தவறு செய்தார்கள்</span>.<br /> <span style="font-family: 'Lohit Tamil';">வாக்காளர் அடையாள அட்டையில் நிகழ்ந்த தவறு உண்மையிலேயே என்னை அதிகளவு கோபமேற்றிய தவறு</span>. <span style="font-family: 'Lohit Tamil';">இது நாள் வரை என் பெயரை ஆங்கிலத்தில் எழுதும் போதுதான் தவறு செய்வார்கள்</span>, <span style="font-family: 'Lohit Tamil';">வாக்காளர் அடையாள அட்டையிலோ தமிழிலேயே தவறு செய்தார்கள்</span>. <span style="font-family: 'Lohit Tamil';">ஒரு விண்ணப்பத்திலிருக்கும் பெயரைப் பார்த்து தட்டச்சு செய்வதில் கூடவா இத்தகைய தவறுகளைச் செய்வார்கள்</span>?<br /> <span style="font-family: 'Lohit Tamil';">இவர்கள்</span>, <span style="font-family: 'Lohit Tamil';">இத்தனைத் தவறுகளுக்கும் ஆளாளுக்கு ஒரு காரணம் சொல்வார்கள்</span>. <span style="font-family: 'Lohit Tamil';">வழக்கத்துக்கு மாறா ஒரு பெயர் இருந்தாலே இப்படித்தான் சார் ஆகும்</span>. <span style="font-family: 'Lohit Tamil';">நீங்க இப்படி பெயர் வச்சிருக்கீங்க என்ன பன்றது</span>? <span style="font-family: 'Lohit Tamil';">இந்தக் கேள்வியே என்னை மிகவும் உசுப்பேற்றியது</span>, <span style="font-family: 'Lohit Tamil';">தமிழ்நாட்டில் தமிழில் பெயர் வைப்பது என்ன வழக்கத்திற்கு மாறான செயலா</span>?<br /> <span style="font-size: 15.6px;"><span style="color: red;">“<span style="font-family: 'Lohit Tamil';">வழக்கம் என்பதில் ஒழுக்கம் இல்லையேல் கழுத்து போயினும் கைக்கொள்ள வேண்டாம்</span></span><span style="color: red;">“</span></span><br /> <span style="font-family: 'Lohit Tamil';">என்ற வாசகத்தை என் பாட்டன் எங்கள் வீட்டின் முகப்பிலேயே எழுதி வைத்திருந்தான்</span>. <span style="font-family: 'Lohit Tamil';">தமிழில் பெயர் வைப்பது வழக்கத்திற்கு மாறான செயல் என்றால் இந்த இனத்திற்கென ஒரு மொழி எதற்கு</span>? <span style="font-family: 'Lohit Tamil';">இந்த இனத்திற்கு சுயமரியாதை எங்கே போயிற்று</span>? </p> 
  
  <blockquote>
    <p>
      <span style="font-size: x-small;"><span style="color: black;"><span style="font-family: 'Lohit Tamil';">“</span></span></span><span style="font-family: 'Lohit Tamil';"><span style="font-size: x-small;"><span style="color: black;">எங்கள்தமிழ் உயர்வென்று நாம்சொல்லிச் சொல்லித்</span></span></span><br /> <span style="color: black;"><span style="font-family: 'Lohit Tamil';"><span style="font-size: x-small;">தலைமுறைகள் பலகழித்தோம்</span></span><span style="font-family: 'Lohit Tamil';"><span style="font-size: x-small;">, </span></span><span style="font-family: 'Lohit Tamil';"><span style="font-size: x-small;">குறைகளைந்தோ மில்லை</span></span><span style="font-family: 'Lohit Tamil';"><span style="font-size: x-small;">!</span></span></span>
    </p>
  </blockquote>
  
  <p>
    <span style="font-family: 'Lohit Tamil';">தமிழுக்கு அமுதென்று பேர் என்று பாடிய அதே பாவேந்தன் தான் இப்படி பாடினான்</span>.<br /> <span style="font-family: 'Lohit Tamil';">இந்தத் தமிழ்நாட்டில் தமிழ் பெயர்கள் இல்லாது மாண்டு போகட்டும்</span>, <span style="font-family: 'Lohit Tamil';">தமிழும் மாண்டு போகட்டும்</span>, <span style="font-family: 'Lohit Tamil';">தமிழனும் மாண்டு போகட்டும்</span>.
  </p>
  
  <h2>
  </h2>
</div>