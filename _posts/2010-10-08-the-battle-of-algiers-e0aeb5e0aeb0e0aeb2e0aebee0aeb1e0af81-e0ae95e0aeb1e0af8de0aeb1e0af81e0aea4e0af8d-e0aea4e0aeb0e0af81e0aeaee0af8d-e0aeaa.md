---
id: 24
title: The battle of algiers வரலாறு கற்றுத் தரும் பாடம்
date: 2010-10-08T15:25:00+00:00
author: iniyan
layout: post
guid: 'http://localhost:8888/wordpress/2010/10/08/the-battle-of-algiers-%e0%ae%b5%e0%ae%b0%e0%ae%b2%e0%ae%be%e0%ae%b1%e0%af%81-%e0%ae%95%e0%ae%b1%e0%af%8d%e0%ae%b1%e0%af%81%e0%ae%a4%e0%af%8d-%e0%ae%a4%e0%ae%b0%e0%af%81%e0%ae%ae%e0%af%8d-%e0%ae%aa/'
permalink: '/2010/10/08/the-battle-of-algiers-%e0%ae%b5%e0%ae%b0%e0%ae%b2%e0%ae%be%e0%ae%b1%e0%af%81-%e0%ae%95%e0%ae%b1%e0%af%8d%e0%ae%b1%e0%af%81%e0%ae%a4%e0%af%8d-%e0%ae%a4%e0%ae%b0%e0%af%81%e0%ae%ae%e0%af%8d-%e0%ae%aa/'
blogger_blog:
  - www.iniyan.in
blogger_author:
  - ""
blogger_permalink:
  - /2010/10/the-battle-of-algiers.html
blogger_internal:
  - /feeds/9146627533884274098/posts/default/7844377834543644686
post_views_count:
  - "53"
image: /wp-content/uploads/2018/04/Untitled-presentation-8.png
categories:
  - திரைப்படம்
tags:
  - அல்ஜீரியா
  - திரைப்படம்
  - பிரான்ஸ்
  - விடுதலைப் போராட்டம்
---
<div dir="ltr" style="text-align: left;">
  <blockquote>
    <p>
      “<span style="font-family: DejaVu Sans;">எங்கெல்லாம் புரட்சிகரக் குமுறல் இருக்கிறதோ</span>, <span style="font-family: DejaVu Sans;">அங்கெல்லாம் பின்னணியில் சமுதாயத் தேவை இருந்தே தீரும்</span>” – <span style="font-family: DejaVu Sans;">பிரடெரிக் எங்கெல்ஸ் </span>
    </p>
  </blockquote>
  
  <p>
    <span style="font-family: DejaVu Sans;">விடுதலையின் கீதம் பாடப்படாத வரை</span>, <span style="font-family: DejaVu Sans;">எந்த விடுதலைப் போராட்டமும் ஓய்ந்ததில்லை</span>. <span style="font-family: DejaVu Sans;">இயக்கங்கள் முக்கியமில்லை</span>, <span style="font-family: DejaVu Sans;">தலைவர்கள் முக்கியமில்லை</span>, <span style="font-family: DejaVu Sans;">தோல்விகள் முக்கியமில்லை</span>. <span style="font-family: DejaVu Sans;">இயக்கம் அழிந்த பின்னாலும்</span>, <span style="font-family: DejaVu Sans;">தோல்வியுற்ற பின்னாலும்</span>, <span style="font-family: DejaVu Sans;">தேவை இருக்கும் வரை</span>, <span style="font-family: DejaVu Sans;">அடக்குமுறை இருக்கும் வரை</span>, <span style="font-family: DejaVu Sans;">போராட்டங்கள் ஓய்வதில்லை</span>. <span style="font-family: DejaVu Sans;">வெற்றியை நோக்கியே போராட்டங்கள் இருந்திருக்கின்றன</span>. <span style="font-family: DejaVu Sans;">அடக்கப்பட்ட போராட்டங்கள் இருக்கலாம்</span>, <span style="font-family: DejaVu Sans;">முற்றிலும் அழிக்கப்பட்ட போராட்டங்கள் இருக்கிறதா</span>? <span style="font-family: DejaVu Sans;">இரண்டாயிரம் ஆண்டுகளுக்கும் பின்னால் இழந்த மண்ணை ஒரு இனம் மீட்கவில்லையா</span>? <span style="font-family: DejaVu Sans;">தோல்விகள் வெற்றியை நோக்கிய போராட்டங்களை ஒத்திப் போட்டிருக்கிறதேயொழிய</span>, <span style="font-family: DejaVu Sans;">முடக்கி விடவில்லை</span>. <span style="font-family: DejaVu Sans;">ரஷ்யாவில் </span>1905<span style="font-family: DejaVu Sans;">ல் என்ன நடந்தது</span>? <span style="font-family: DejaVu Sans;">க்யூபாவில் ஜூலை </span>26 <span style="font-family: DejaVu Sans;">இயக்கம் எதைச் சொன்னது</span>?<br /> <span></span><br /> <span style="font-family: DejaVu Sans;">ஒவ்வொரு போராட்ட வடிவமும் அடக்கப்படும் போது</span>, <span style="font-family: DejaVu Sans;">இன்னொரு வடிவம் பிறக்கிறது</span>. <span style="font-family: DejaVu Sans;">அந்த வடிவம் தோற்றுப் போனால் இன்னுமொரு வடிவம்</span>. <span style="font-family: DejaVu Sans;">காலம் இயங்கிக் கொண்டேயிருக்கிறது</span>. <span style="font-family: DejaVu Sans;">கற்களைக் கொண்டு வேட்டையாடிய சமுதாயம்</span>, <span style="font-family: DejaVu Sans;">இன்று ஏவுகனைகளைக் கொண்டு அணு ஆயுதங்களால் சண்டையிட்டுக் கொண்டிருக்கிறது</span>. <span style="font-family: DejaVu Sans;">அன்று மக்கள் சண்டையிட்டார்கள்</span>, <span style="font-family: DejaVu Sans;">இன்று அரசாங்கம் போர் செய்கிறது</span>. <span style="font-family: DejaVu Sans;">அன்று தொட்டு இன்றுவரை ஆதிக்க வெறி இருந்துதான் வருகிறது</span>, <span style="font-family: DejaVu Sans;">அன்றிலிருந்து எதிர்ப்பும் இருந்தே வருகிறது</span>. <span style="font-family: DejaVu Sans;">எதிர்ப்பின் வடிவங்களில் மாற்றம் மட்டுமேயிருக்கிறது</span>, <span style="font-family: DejaVu Sans;">எதிர்ப்பேயில்லாமல் போனதில்லை</span>. <span style="font-family: DejaVu Sans;">ஆதிக்கம் இருக்கும் வரை அதை எதிர்க்கும் கலகக் குரல்களும் இருந்தே தீரும்</span>.<br /> <span style="font-family: DejaVu Sans;">இவையெல்லாம் வரலாற்றுப் புத்தகங்களை புரட்டும் போது கிடைக்கும் தகவல்</span>. <span style="font-family: DejaVu Sans;">அப்படியொரு வரலாற்று நினைவு கூறலை அல்ஜீரியப் போராட்டம் </span>&#8211; The Battle Of Algiers சினிமா<span style="font-family: DejaVu Sans;">வும் கூறுகிறது</span>. <span style="font-family: DejaVu Sans;">வரலாறு கற்றுத்தரும் அத்தனை பாடங்களையும் இந்த சினிமா&nbsp;பதிவு செய்துவிடவில்லை</span>. <span style="font-family: DejaVu Sans;">ஆனால்</span>, <span style="font-family: DejaVu Sans;">அல்ஜீரியப் போராட்டத்தின் படிப்பினைகளை இந்த சினிமா&nbsp;படம்பிடித்திருக்கிறது</span>.<br /> <span style="font-family: DejaVu Sans;">பிரான்ஸின் ஆதிக்கத்திலிருக்கிறது அல்ஜீரியா</span>, <span style="font-family: DejaVu Sans;">அடக்குமுறையிலிருந்து தேசத்தை மீட்க </span>FLN<span style="font-family: DejaVu Sans;">என்னும் ஆயுதமேந்திய விடுதலைப் போராளிக்குழு இருக்கிறது</span>, <span style="font-family: DejaVu Sans;">இக்குழு தனிநபர் பழிவாங்கலில் இருந்து தாக்குதலைத் துவங்கும் விதமாக</span>, <span style="font-family: DejaVu Sans;">பிரெஞ்சு ராணுவ அதிகாரிகளைக் கொல்கிறார்கள்</span>, <span style="font-family: DejaVu Sans;">பதிலுக்கு ராணுவ அதிகாரியொருவன் அல்ஜீரியர்களின் குடியிருப்பில் வெடிகுண்டை வைக்கிறான்</span>, <span style="font-family: DejaVu Sans;">மீண்டும் பழிவாங்கல்</span>, <span style="font-family: DejaVu Sans;">பாதுகாப்பு பலப்படுத்தல்</span>, <span style="font-family: DejaVu Sans;">பெண்கள் ஆயுதங்களைத் தூக்கிவர மீண்டும் பழிவாங்கல்</span>, <span style="font-family: DejaVu Sans;">இந்த பழிவாங்கல் கூட ஒரு விடுதலைப் போராட்டமாகவே வடிவம் பெற</span>, <span style="font-family: DejaVu Sans;">மீண்டும் பலத்த பாதுகாப்பு</span>, <span style="font-family: DejaVu Sans;">பிரெஞ்சுப் பெண்களைப்போல தங்களை அலங்கரித்துக்கொண்டு பிரெஞ்சு மக்கள் புழங்குமிடங்களில் வெடிகுண்டு வைக்கிறார்கள்</span>, <span style="font-family: DejaVu Sans;">நிலைமை தலை விரித்தாட</span>, <span style="font-family: DejaVu Sans;">ஒரு கொடக்கண்டன் ராணுவ தளபதியாக வருகிறான்</span>, <span style="font-family: DejaVu Sans;">அவனுடைய திட்டமிடல் துவங்குகிறது</span>, <span style="font-family: DejaVu Sans;">மக்களை அமைதியான முறையில் ஒரு வாரம் வேலைநிறுத்தத்திலீடுபட </span>FLN <span style="font-family: DejaVu Sans;">குழு அறிவிக்க</span>, <span style="font-family: DejaVu Sans;">மக்களும் சொல்பேச்சு கேட்கிறார்கள்</span>, <span style="font-family: DejaVu Sans;">ஆதிக்கவெறி தலைக்கேறி</span>, <span style="font-family: DejaVu Sans;">வீட்டில் படுத்துக் கொண்டிருக்கும் ஆட்களையும் துப்பாக்கி முனையில் இழுத்து வந்து</span>, <span style="font-family: DejaVu Sans;">ஒரு வார காலம் போராடி</span>, <span style="font-family: DejaVu Sans;">வேலை நிறுத்தத்தை முறியடிக்கும் வேளையில்</span>, FLN <span style="font-family: DejaVu Sans;">குழுவினர் பெரும்பாலும் கைது செய்யப்பட்டு</span>, <span style="font-family: DejaVu Sans;">கொலை செய்யப்பட்டு</span>, <span style="font-family: DejaVu Sans;">நான்கு பேர் மட்டுமே தப்பிக்கிறார்கள்</span>, <span style="font-family: DejaVu Sans;">அவர்களும் படிப்படியாக ஒவ்வொருவராக மாட்டுகிறார்கள்</span>, <span style="font-family: DejaVu Sans;">இரண்டு வருடங்கள் காயடிக்கப்பட்ட மக்கள்</span>, <span style="font-family: DejaVu Sans;">திடீரென பொங்கியெழுகிறார்கள்</span>, <span style="font-family: DejaVu Sans;">ராணுவ ஆதிக்கத்தை எதிர்க்கிறார்கள்</span>, <span style="font-family: DejaVu Sans;">அவர்களின் போராட்டம் சில ஆண்டுகள் நீடிக்க</span>, <span style="font-family: DejaVu Sans;">ஆதிக்கம் அகல்கிறது</span>, <span style="font-family: DejaVu Sans;">சுதந்திரம் பிறக்கிறது</span>. (<span style="font-family: DejaVu Sans;">சுதந்திரமடைவது படத்தில் காட்டப்படுவதில்லை</span>, <span style="font-family: DejaVu Sans;">சொல்லப்படுகிறது</span>)<br /> <span style="font-family: DejaVu Sans;">முற்றுப்புள்ளியில்லாமல்</span>, <span style="font-family: DejaVu Sans;">மூச்சுவிடாமல் ஒரு பத்தியிலடங்கிவிடக்கூடிய கதைதான்</span>, (<span style="font-family: DejaVu Sans;">மேலே சொன்னதைப் போல</span>) <span style="font-family: DejaVu Sans;">ஆனால்</span>, <span style="font-family: DejaVu Sans;">உண்மை வரலாற்றைப் பதிவு செய்த விதத்தில்</span>, <span style="font-family: DejaVu Sans;">இந்த சினிமா&nbsp;சொல்லும் பாடம் மகத்தானது</span>. <span style="font-family: DejaVu Sans;">இந்த சினிமா&nbsp;முழு போராட்ட வரலாற்றையும் பதிவு செய்யவில்லை</span>, <span style="font-family: DejaVu Sans;">போராட்டத்தின்</span>, <span style="font-family: DejaVu Sans;">போரின் நிகழ்வுகளை மட்டுமெ சொல்கிறது</span>.<br /> <span style="font-family: DejaVu Sans;">ஒரு போராட்ட வடிவம் அடக்கப்படும் போது</span>, <span style="font-family: DejaVu Sans;">போராட்ட வடிவங்கள் மாறுமென்பதைப் போல்</span>, <span style="font-family: DejaVu Sans;">அல்ஜீரிய மக்கள் முதலில் அமைதிவழிப் போராட்டங்களில் ஈடுபட</span>, <span style="font-family: DejaVu Sans;">அடக்குமுறைகள் அதிகமானதால்</span>, <span style="font-family: DejaVu Sans;">போராட்ட வடிவம் ஆயுதந்தாங்கியதாக மாறியது</span>, <span style="font-family: DejaVu Sans;">அமைப்பு அழிக்கப்பட்டதும் </span>(<span style="font-family: DejaVu Sans;">படத்தில்</span>) <span style="font-family: DejaVu Sans;">மீண்டும் மக்களே தங்கள் கைகளில் போராட்டங்களை எடுத்துக் கொண்டனர்</span>. <span style="font-family: DejaVu Sans;">கல்லெறியும் போராட்டமாகவும்</span>, <span style="font-family: DejaVu Sans;">ஓலமெழுப்பும் போராட்டமாகவும் மாறியிருக்கிறது</span>. <span style="font-family: DejaVu Sans;">உலகமுழுவதும் அல்ஜீரியப் போராட்டத்துக்காகக் கலகக் குரல்கள் பலராலும் எழுப்பப்பட்டிருக்கிறது</span>. <span style="font-family: DejaVu Sans;">அதில் ஆல்பெர்ட் காம்யூ</span>, <span style="font-family: DejaVu Sans;">ழான் பால் சர்த்தாரினுடைய குரல்கள் முக்கியமானவை</span>. (<span style="font-family: DejaVu Sans;">காம்யூவை அல்ஜீரிய போராளிகள் அவருடைய சில கருத்துக்களால் எதிர்த்தனர்</span>)<br /> <span style="font-family: DejaVu Sans;">இந்த சினிமா&nbsp;பல வகையிலும் நம் கண் முன்னே ஈழப் போராட்டத்தை நினைவுபடுத்துகிறது</span>. <span style="font-family: DejaVu Sans;">அடக்குமுறை ஏவப்படும் போது</span>, <span style="font-family: DejaVu Sans;">ஆண்</span>, <span style="font-family: DejaVu Sans;">பெண்</span>, <span style="font-family: DejaVu Sans;">சிறுவர்கள் என்ற எந்த பாகுபாடும் இல்லாமல் ஏவப்படும் போது</span>, <span style="font-family: DejaVu Sans;">எந்த வித்தியாசமும் இல்லாமல்</span>, <span style="font-family: DejaVu Sans;">எல்லோருமே ஆயுதமேந்ததான் செய்வார்கள்</span>. <span style="font-family: DejaVu Sans;">அடக்குமுறை எதன் பெயரால் வந்தாலும் சரி</span>, <span style="font-family: DejaVu Sans;">அது நிறத்தாலோ</span>, <span style="font-family: DejaVu Sans;">மதத்தாலோ</span>, <span style="font-family: DejaVu Sans;">கடவுளின் பெயராலோ</span>, <span style="font-family: DejaVu Sans;">ஒடுக்கப்படுபவர்கள் கட்டாயம் எதிர்ப்பார்கள்</span>. <span style="font-family: DejaVu Sans;">தங்களிடம் கிடைக்கக் கூடிய அத்தனை ஆயுதங்களையும் தூக்கிக் கொண்டு வருவார்கள்</span>, <span style="font-family: DejaVu Sans;">அது கல்லாகவும் இருக்கலாம்</span>, <span style="font-family: DejaVu Sans;">கழுதை சாணியாகவும் இருக்கலாம்</span>, <span style="font-family: DejaVu Sans;">அல்லது குலவையிடும் வாயாகவும் இருக்கலாம்</span>. <span style="font-family: DejaVu Sans;">ஓலமிட மட்டுமில்ல எதிர்ப்பைத் தெரிவிக்கவும் தங்கள் குரலைப் பயண்படுத்துவார்கள் என்பதை இப்படத்தின் இறுதியில் காணலாம்</span>.<br /> <span style="font-family: DejaVu Sans;">கருவிலிருக்கும் குழந்தையின் மீது கூட அடிமை முத்திரை குத்தப்படும் போது வாய் திறக்காத புணிதப் பசு மௌனிகள்</span>, <span style="font-family: DejaVu Sans;">ஒரு சிறுவன் ஆயுதமேந்தி போராடும் போது</span>, <span style="font-family: DejaVu Sans;">இவங்கள பாத்தீங்களா</span>, <span style="font-family: DejaVu Sans;">சின்ன சின்னப் பசங்க கையில் ஆயுதத்தைக் கொடுத்து போராடச்சொல்றாங்க</span>, <span style="font-family: DejaVu Sans;">இவா எல்லாம் போராளிகளான்னு வாய்கிழிய கத்த வந்துடுவாங்க</span>. <span style="font-family: DejaVu Sans;">அப்படி ஒரு காட்சியாக</span>, <span style="font-family: DejaVu Sans;">வேலை நிறுத்தத்தை ஒடுக்க ராணுவம் வீடுகளுக்குள் புகுந்து ஆட்களை இழுத்து வரும்போது</span>, <span style="font-family: DejaVu Sans;">ஒரு பிஞ்சுக்குழந்தை மலங்க மலங்க விழிக்கும்</span>, <span style="font-family: DejaVu Sans;">ஆதரவற்று நிற்கும்</span>, <span style="font-family: DejaVu Sans;">இன்னொரு சந்தர்ப்பத்தில்</span>, <span style="font-family: DejaVu Sans;">ராணுவ அதிகாரி ஒருவர்</span>, <span style="font-family: DejaVu Sans;">மக்களே பயப்படாதிர்கள்</span>, <span style="font-family: DejaVu Sans;">அந்த தீவிரவாத குழுவிடமிருந்து உங்களைக் காக்கவே பரம்பிதா உருவத்தில் நாங்கள் வந்திருக்கிறோம்</span>, <span style="font-family: DejaVu Sans;">புத்தம் சரணம் கச்சாமி</span>, <span style="font-family: DejaVu Sans;">யுத்தம் சரணம் கச்சாமி</span>, <span style="font-family: DejaVu Sans;">ரத்தம் சரணம் கச்சாமி</span>… <span style="font-family: DejaVu Sans;">என்று மைக்கில் ஓலமிட்டு கொண்டிருக்க</span>, <span style="font-family: DejaVu Sans;">ஒரு சிறுவன் அவர்களுக்குத் தெரியாமல்</span>, <span style="font-family: DejaVu Sans;">அந்த மைக்கை எடுத்துச் சென்று இயக்கத்துக்கு ஆதரவாக குரல் கொடுக்கிறான்</span>, <span style="font-family: DejaVu Sans;">இயக்கத்தின் காய் நகர்த்தல்களில் அவனுடைய பங்கும் இருக்கிறது</span>. <span style="font-family: DejaVu Sans;">படத்தின் இறுதி வரையிலும்</span>, <span style="font-family: DejaVu Sans;">அந்த சிறுவன் வந்து கொண்டிருப்பான்</span>.<br /> <span style="font-family: DejaVu Sans;">இயக்கம் அழிந்த பிறகும் தன்னெழுச்சியாக மக்கள் சில காலத்திற்குப் பிறகு கொதித்தெழும் போது</span>, <span style="font-family: DejaVu Sans;">பிரெஞ்சு ராணுவம் தன் ஆதிக்கத்துக்கு சாவு மணியடித்துக் கொண்டு கிளம்பும்</span>. <span style="font-family: DejaVu Sans;">நம்பிக்கை கிளை துளிர்க்கிறது</span>.<br /> <span style="font-family: DejaVu Sans;">தான் தோற்ற போர்களிலெல்லாம்</span>, <span style="font-family: DejaVu Sans;">வெற்றி பெற்றதாக காட்டிக் கொள்ளும்</span>, <span style="font-family: DejaVu Sans;">அமெரிக்க ஹாலிவுட் சினிமாக்களுக்கு மத்தியில்</span>, <span style="font-family: DejaVu Sans;">மக்கள் போராட்டத்தை காட்டும் இத்தகைய சினிமாக்கள் பாராட்டப் பட வேண்டியவை</span>.</div>