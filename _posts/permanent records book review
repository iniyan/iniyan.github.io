"ஸ்னோடன்: ஹீரோவா...? துரோகியா..?" Permanent Records புத்தகம் என்ன சொல்கிறது?

மிகச் சாதாரணமான ஒரு நாள்!

அந்தச் சிறுவனுக்கு ஏழு அல்லது எட்டு வயது இருக்கும்.

அவனுடைய சகோதரியின் பெயருக்கு ஒரு கடிதம் வருகிறது. எனக்கே எனக்காக எப்போது கடிதம் வரும் என்ற ஏக்கம் ஒருபக்கம், அந்தக் கடிதத்தைப் பிரித்துப் பார்க்க வேண்டும் என்ற ஆசை ஒரு பக்கம்.

அப்போது ஒரு குரல்.

அவன் அம்மாவின் குரல்.

"அடுத்தவர்களுக்கு வந்த கடிதத்தைப் பிரித்துப் பார்ப்பது தவறு”

"சாதாரண கடிதம்தானே, அடுத்தவர்களுக்கு வந்த கடிதத்தைப் பிரித்துப் படிப்பது எந்தளவுக்குத் தவறு அம்மா?” இது அவனுடைய குரல்.

“உன்னைச் சிறையில் தள்ளக்கூடிய அளவுக்குத் தவறு மகனே…!”

அன்று அவனுடைய பிறந்த நாள்.

அவனுக்கு இப்போது வயது 29.

அமெரிக்க அரசின் மிக உயரிய ரகசிய கோப்புகள் அடங்கிய சர்வர்களில் புதைந்து கிடக்கும் ரகசியங்களைக் காப்பாற்ற வேண்டிய வேலை அவனுடையது. அவனுடைய வேலையின் ஒரு பொருட்டாக ஒரு மென்பொருளை உருவாக்குகிறான். அந்த மென்பொருளைப் பார்ப்பவர்களுக்கும் பயன்படுத்துபவர்களுக்கும் அவன் வேலையை எளிதாக்கியதாகவே தோன்றும். ஆனால், அவன் ரகசியமான கோப்புகளை ஓரிடத்தில் ஒருங்கிணைத்துக் கொண்டிருக்கிறான். ரகசியங்களைப் பேணிக் காக்கும் உயரதிகாரிகளுக்குத் துளியும் சந்தேகமே இல்லை, ஒரே ஒருவரைத் தவிர. அந்த மென்பொருளைப் பயன்படுத்திப் பார்த்ததும் அவருடைய சந்தேகம் மறந்துவிட்டது அவருக்கு.

ரகசியக் கோப்புகளை ரகசியமாகப் படிக்கிறான். அதுவும் அரசாங்கத்தின் உயர் ரகசியங்களை.

உலக மக்களை வேவு பார்க்கும் அரசாங்கத்தின் ரகசிய ஆவணங்களை அரசுக்குத் துளியும் சந்தேகம் வராமல் வேவு பார்க்கிறான். உளவாளிகளை உளவு பார்க்கிறான்.

தனக்குக் கிடைத்த ரகசியத்தை ஊடகங்களில் அம்பலப்படுத்துகிறான். தலைமறைவாகிறான். அயல் தேச தூதரகத்தில் தஞ்சமடைகிறான்.

சகோதரியின் கடிதத்தைப் பிரிப்பது தனி நபர் உரிமை மீறல் என வளர்க்கப்பட்ட சிறுவன், அரசாங்கத்தின் உயர் ரகசியங்களை அத்துமீறி அம்பலப்படுத்தியவனாக மாறிய கதையை தானே விவரிக்கும் சுயசரிதைதான் “Permanent Records”.

<bold>எட்வர்ட் ஸ்னோடன். - இந்த பெயர் மொத்த அமெரிக்க மக்களையும் ஒரு கேள்வி கேட்க வைத்தது, “இவர் ஹீரோவா..? துரோகியா..?”.</bold>

முழுமையாகப் படிக்க -> <a href="https://www.vikatan.com/technology/tech-news/hero-or-a-traitor-who-is-snowden?utm_source=blog&utm_medium=iniyan">"ஸ்னோடன்: ஹீரோவா...? துரோகியா..?" Permanent Records புத்தகம் என்ன சொல்கிறது?</a>
