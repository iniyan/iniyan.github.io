---
id: 20
title: பாலஸ்தீனக் கவிதைகள்
date: 2010-12-15T16:19:00+00:00
author: iniyan
layout: post
guid: 'http://localhost:8888/wordpress/2010/12/15/%e0%ae%aa%e0%ae%be%e0%ae%b2%e0%ae%b8%e0%af%8d%e0%ae%a4%e0%af%80%e0%ae%a9%e0%ae%95%e0%af%8d-%e0%ae%95%e0%ae%b5%e0%ae%bf%e0%ae%a4%e0%af%88%e0%ae%95%e0%ae%b3%e0%af%8d/'
permalink: '/2010/12/15/%e0%ae%aa%e0%ae%be%e0%ae%b2%e0%ae%b8%e0%af%8d%e0%ae%a4%e0%af%80%e0%ae%a9%e0%ae%95%e0%af%8d-%e0%ae%95%e0%ae%b5%e0%ae%bf%e0%ae%a4%e0%af%88%e0%ae%95%e0%ae%b3%e0%af%8d/'
blogger_blog:
  - www.iniyan.in
blogger_author:
  - ""
blogger_permalink:
  - /2010/12/blog-post.html
blogger_internal:
  - /feeds/9146627533884274098/posts/default/5043243063535607539
post_views_count:
  - "70"
image: /wp-content/uploads/2018/04/Untitled-presentation-8.png
categories:
  - கவிதை
  - புத்தகம்
tags:
  - கவிதை
  - பாலஸ்தீனம்
  - புத்தகம்
---
<div dir="ltr" style="text-align: left;">
  <blockquote>
    <div style="text-align: justify;">
      <span style="font-family: 'Lohit Tamil';">எங்கெல்லாம் புரட்சிகரக் குமுறல் இருக்கிறதோ அங்கெல்லாம்</span><span style="font-family: 'Lohit Tamil';">, </span><span style="font-family: 'Lohit Tamil';">பின்னணியில் சமுதாயத் தேவை இருந்தே தீரும் </span><span style="font-family: 'Lohit Tamil';">&#8211; </span><span style="font-family: 'Lohit Tamil';">பிரடெரிக் எங்கெல்ஸ்</span>
    </div>
  </blockquote>
  
  <p>
    <span style="font-family: 'Lohit Tamil';"> </span><span style="font-family: 'Lohit Tamil';">ஈழம்</span><span style="font-family: 'Lohit Tamil';">, </span><span style="font-family: 'Lohit Tamil';">பாலஸ்தீனம்</span><span style="font-family: 'Lohit Tamil';">, </span><span style="font-family: 'Lohit Tamil';">திபெத்</span><span style="font-family: 'Lohit Tamil';">, </span><span style="font-family: 'Lohit Tamil';">காஷ்மீர் என்று உலக வரைபடத்தில் ஒவ்வொரு பிரதேசங்களும் மற்ற வல்லரசு</span><span style="font-family: 'Lohit Tamil';">/</span><span style="font-family: 'Lohit Tamil';">வல்லரசாக ஆகத் துடித்துக் கொண்டிருக்கும் மூன்றாம் உலக நாடுகளாலும்</span><span style="font-family: 'Lohit Tamil';">, </span><span style="font-family: 'Lohit Tamil';">இனவெறி</span><span style="font-family: 'Lohit Tamil';">/</span><span style="font-family: 'Lohit Tamil';">ஆதிக்க அரசுகளாலும் வதை பட்டுக் கொண்டிருக்கும் பல தேசிய இனங்கள் ரத்தமும் கண்ணீரும் சிந்திக் கொண்டிருக்கின்றன</span><span style="font-family: 'Lohit Tamil';">. </span><span style="font-family: 'Lohit Tamil';">ஒரு இனத்தவன் கல்லெறிகிறான்</span><span style="font-family: 'Lohit Tamil';">, </span><span style="font-family: 'Lohit Tamil';">இன்னொருவன் மதத்தின் தலைமையின் கீழ் செல்ல</span><span style="font-family: 'Lohit Tamil';">, </span><span style="font-family: 'Lohit Tamil';">மூன்று சரணங்களுக்கு கச்சாமி பாடுகிறான்</span><span style="font-family: 'Lohit Tamil';">, </span><span style="font-family: 'Lohit Tamil';">அதே மூன்று சரணங்களுக்கு கச்சாமி பாடிக் கொண்டு அடக்குமுறையை காட்டுபவனிடம் தன்னாலியன்ற அத்தனை எதிர்ப்புகளையும் முள் வேலி முகாம்களுக்குள்ளிருந்து செய்கிறான்</span><span style="font-family: 'Lohit Tamil';">. </span><span style="font-family: 'Lohit Tamil';">இன்னொரு இனமோ கண்ணுக்கு கண்ணையும் பல்லுக்கு பல்லையும் பிடுங்கிப்பார்த்தது</span><span style="font-family: 'Lohit Tamil';">, </span><span style="font-family: 'Lohit Tamil';">மக்களை ஒன்று கூட்டி ஓலமிட்டுப் பார்த்தது</span><span style="font-family: 'Lohit Tamil';">, </span><span style="font-family: 'Lohit Tamil';">கற்களை வீசிப்பார்த்தது.</span><span style="font-family: 'Lohit Tamil';"> </span><span style="font-family: 'Lohit Tamil';">நோபல் பரிசை பகிர்ந்துகொள்ள மனம் வந்தவர்களுக்கு ஆதிக்கத்தை விட்டுக் கொடுக்க மனம் வரவில்லை</span><span style="font-family: 'Lohit Tamil';">. </span><span style="font-family: 'Lohit Tamil';">இன்னமும் மக்களைத் துடிப்புடன் வைத்திருக்க அம்மண்ணின் கவிஞர்கள் உதவியிருக்கிறார்கள் என்றால் அது மிகையாகாது</span><span style="font-family: 'Lohit Tamil';">.<span></span><br /></span><br /> <span style="font-family: 'Lohit Tamil';"> </span><span style="font-family: 'Lohit Tamil';">அம்மண்ணின் கவிஞர்களின் முக்கிய கவிதைகளை தொகுத்து தமிழில் மொழிபெயர்த்திருக்கிறார்கள்</span><span style="font-family: 'Lohit Tamil';">, </span><span style="font-family: 'Lohit Tamil';">ஈழத் தமிழர்கள்</span><span style="font-family: 'Lohit Tamil';">. </span><span style="font-family: 'Lohit Tamil';">இன்று நேற்றல்ல</span><span style="font-family: 'Lohit Tamil';">, </span><span style="font-family: 'Lohit Tamil';">முப்பது ஆண்டுகளுக்கு முன்பு</span><span style="font-family: 'Lohit Tamil';">. </span><span style="font-family: 'Lohit Tamil';">என்னை விட அதிக வயது கண்ட புத்தகம் இது</span><span style="font-family: 'Lohit Tamil';">. </span><span style="font-family: 'Lohit Tamil';">மண்ணும் சொல்லும் மூன்றாம் உலகக் கவிதைகள் புத்தகம் படித்த போது மஹ்மூத் தார்விஷ் பற்றி இணையத்தில் தேடினேன்</span><span style="font-family: 'Lohit Tamil';">. </span><span style="font-family: 'Lohit Tamil';">அப்போது பலஸ்தீனக் கவிதைகள் என்ற இந்நூல் மின்நூலாகக் கிடைத்தது</span><span style="font-family: 'Lohit Tamil';">. </span><br /> <span style="font-family: 'Lohit Tamil';"> </span><span style="font-family: 'Lohit Tamil';">மஹ்மூத் தார்விஷ்</span><span style="font-family: 'Lohit Tamil';">, </span><span style="font-family: 'Lohit Tamil';">பௌசி அல் அஸ்மர்</span><span style="font-family: 'Lohit Tamil';">, </span><span style="font-family: 'Lohit Tamil';">ரஷீத் ஹூசைன்</span><span style="font-family: 'Lohit Tamil';">, </span><span style="font-family: 'Lohit Tamil';">சலீம் ஜிப்றான்</span><span style="font-family: 'Lohit Tamil';">, </span><span style="font-family: 'Lohit Tamil';">தௌபிக் சையத்</span><span style="font-family: 'Lohit Tamil';">, </span><span style="font-family: 'Lohit Tamil';">அந்தொய்னா ஜபாறா</span><span style="font-family: 'Lohit Tamil';">, </span><span style="font-family: 'Lohit Tamil';">பத்வா துகான்</span><span style="font-family: 'Lohit Tamil';">, </span><span style="font-family: 'Lohit Tamil';">சமீஹ் அல் காசிம்</span><span style="font-family: 'Lohit Tamil';">, </span><span style="font-family: 'Lohit Tamil';">மூயின் பசைசோ ஆகிய ஒன்பது பாலஸ்தீனக் கவிகளின் கவிதைகள் இந்நூலில் தொகுத்திருக்கிறார்கள்</span><span style="font-family: 'Lohit Tamil';">.</span><br /> <span style="font-family: 'Lohit Tamil';"> </span><span style="font-family: 'Lohit Tamil';">மஹ்மூத் தார்வீஷின் கவிதைகளிலிருக்கும் எதிர்ப்பும் தீர்க்கமான வார்த்தைப் பயண்பாடுகளும் ஏற்கனவே அறிந்தவை தான் என்றாலும்</span><span style="font-family: 'Lohit Tamil';">. </span><span style="font-family: 'Lohit Tamil';">தன் மீதும் தன் இனத்தின் மீதும் அடக்குமுறைக்கெதிராக இவருடைய பசியெடுத்த வாய்கள் கவிதைகளைப் பாடிச் செல்கின்றன</span><span style="font-family: 'Lohit Tamil';">. </span><span style="font-family: 'Lohit Tamil';">என் கண்களும்</span><span style="font-family: 'Lohit Tamil';">, </span><span style="font-family: 'Lohit Tamil';">உதடுகளும்</span><span style="font-family: 'Lohit Tamil';">, </span><span style="font-family: 'Lohit Tamil';">என்னுடைய தன்னுணர்வும் இருக்கும் வரை எதிரிக்கு எதிராக நின்று</span><span style="font-family: 'Lohit Tamil';">, </span><span style="font-family: 'Lohit Tamil';">விடுதலைக்கான போரை நான் பிரகடனம் செய்வேன்</span><span style="font-family: 'Lohit Tamil';">, </span><span style="font-family: 'Lohit Tamil';">என்னும் இவருடைய கவிதைகள்</span><span style="font-family: 'Lohit Tamil';">, </span><span style="font-family: 'Lohit Tamil';">அடக்கு முறைக்கெதிராக மட்டுமே காற்றில் கரைந்து செல்கிறது</span><span style="font-family: 'Lohit Tamil';">, </span><span style="font-family: 'Lohit Tamil';">கேட்கும் உள்ளங்களில் விடுதலைக் கான குமுறலை கொதித்தெழச் செய்யும் விடுதலைக் கீதங்கள் இவருடையவை</span><span style="font-family: 'Lohit Tamil';">. </span><span style="font-family: 'Lohit Tamil';">இத்தொகுப்பிலிருக்கும் நம்பிக்கை என்னும் இவருடைய கவிதை பாலஸ்தீன மண்ணுக்கு மட்டுமல்ல</span><span style="font-family: 'Lohit Tamil';">, </span><span style="font-family: 'Lohit Tamil';">போராடும் ஒவ்வொரு மண்ணுக்கும் தற்காலிகத் தோல்விகளைக் கண்டு துவண்டுவிடாமல் இருக்கச் செய்யும் உற்சாகப் பாணத்திற்கு ஒப்பானது</span><span style="font-family: 'Lohit Tamil';">. </span>
  </p>
  
  <blockquote>
    <p>
      <span style="color: #0099ff;"><span style="font-family: 'Lohit Tamil';">உனது பாத்திரத்தில் </span><span style="font-family: 'Lohit Tamil';">&#8211; </span><span style="font-family: 'Lohit Tamil';">இன்னும் </span></span><br /> <span style="color: #0099ff;"><span style="font-family: 'Lohit Tamil';">சிறிது தேன் </span></span><br /> <span style="color: #0099ff;"><span style="font-family: 'Lohit Tamil';">எஞ்சி உள்ளது</span><span style="font-family: 'Lohit Tamil';">.</span></span><br /> <span style="color: #0099ff;"><span style="font-family: 'Lohit Tamil';">ஈயைத் துரத்து </span></span><br /> <span style="color: #0099ff;"><span style="font-family: 'Lohit Tamil';">தேனைப் பேணு</span></span>
    </p>
  </blockquote>
  
  <p>
    <span style="font-family: 'Lohit Tamil';">என்கிறார் மஹ்மூத் தார்ஷ்வி</span><span style="font-family: 'Lohit Tamil';">. </span><span style="font-family: 'Lohit Tamil';">தேன் என்றும் கெட்டுவிடாது</span><span style="font-family: 'Lohit Tamil';">, </span><span style="font-family: 'Lohit Tamil';">ஆனால் ஈக்களுக்கு இறையாக்காமல் பின் வரும் சந்ததிக்கு பத்திரப்படுத்தச் சொல்லும் அளவுக்கு நம்பிக்கையை விதைத்துச் செல்கிறார்</span><span style="font-family: 'Lohit Tamil';">. </span><span style="font-family: 'Lohit Tamil';">இவர் இறந்த பின்னும்</span><span style="font-family: 'Lohit Tamil';">, </span><span style="font-family: 'Lohit Tamil';">பாலஸ்தீனத்தில் குண்டடி பட்டு இடிந்து வீழ்ந்துவிடாத வீட்டின் ஒவ்வொரு பாத்திரத்திலும் ஈக்கு இறையாக்காமல் தேன் மிச்சம் உள்ளதுதான்</span><span style="font-family: 'Lohit Tamil';">. </span><span style="font-family: 'Lohit Tamil';">ஈக்கள் ஏவுகணை ஏறி வந்தபோதும்</span><span style="font-family: 'Lohit Tamil';">, </span><span style="font-family: 'Lohit Tamil';">தேன் மிச்சம் இருக்கிறது</span><span style="font-family: 'Lohit Tamil';">. </span>
  </p>
  
  <blockquote>
    <p>
      <span style="color: #0099ff;"><span style="font-family: 'Lohit Tamil';">எனது நண்பனைப் பற்றி </span></span><br /> <span style="color: #0099ff;"><span style="font-family: 'Lohit Tamil';">எமது மண்னிலே அதிகம் பேசுகின்றனர்</span><span style="font-family: 'Lohit Tamil';">.</span></span><br /> <span style="color: #0099ff;"><span style="font-family: 'Lohit Tamil';">எப்படி அவன் சென்றான்</span><span style="font-family: 'Lohit Tamil';">…</span></span><br /> <span style="color: #0099ff;"><span style="font-family: 'Lohit Tamil';">துப்பாக்கி வேட்டுக்கள்</span></span><br /> <span style="color: #0099ff;"><span style="font-family: 'Lohit Tamil';">அவன் மார்பையும் முகத்தையும் நொறுக்கின</span></span><br /> <span style="color: #0099ff;"><span style="font-family: 'Lohit Tamil';">தயவு செய்து மேலும் விபரணம்வேண் டாம்</span><span style="font-family: 'Lohit Tamil';">.</span></span><br /> <span style="color: #0099ff;"><span style="font-family: 'Lohit Tamil';">நான் அவனது காயங்களைப் பார்த்தேன்</span></span><br /> <span style="color: #0099ff;"><span style="font-family: 'Lohit Tamil';">அதன் பரிமாணங்களைப் பார்த்தேன்</span></span><br /> <span style="color: #0099ff;"><span style="font-family: 'Lohit Tamil';">நான் நமது ஏனைய குழந்தைகள் பற்றி எண்ணுகிறேன்</span></span><br /> <span style="color: #0099ff;"><span style="font-family: 'Lohit Tamil';">குழந்தையை இடுப்பில் ஏந்திய</span></span><br /> <span style="color: #0099ff;"><span style="font-family: 'Lohit Tamil';">ஒவ்வொரு தாயையும் பற்றி எண்ணுகிறேன்</span></span><br /> <span style="color: #0099ff;"><span style="font-family: 'Lohit Tamil';">அன்புள்ள நண்பனே</span><span style="font-family: 'Lohit Tamil';">!</span></span><br /> <span style="color: #0099ff;"><span style="font-family: 'Lohit Tamil';">அவன் எப்போது வருவான் என்று கேட்காதே</span></span><br /> <span style="color: #0099ff;"><span style="font-family: 'Lohit Tamil';">மக்கள் எப்போது கிளர்ந்தெழுவார்கள்</span></span><br /> <span style="color: #0099ff;"><span style="font-family: 'Lohit Tamil';">என்று மட்டும் கேள்</span><span style="font-family: 'Lohit Tamil';">.</span></span>
    </p>
  </blockquote>
  
  <p>
    <span style="color: black;"><span style="font-family: 'Lohit Tamil';">“</span><span style="font-family: 'Lohit Tamil';">நான் போராடத் துணிந்தவன்</span><span style="font-family: 'Lohit Tamil';">, </span><span style="font-family: 'Lohit Tamil';">ஏனெனில் நான் அரேபியன்</span><span style="font-family: 'Lohit Tamil';">” </span><span style="font-family: 'Lohit Tamil';">என்று சொல்லும் பௌசி அல் அஸ்மாரின் கவிதைகளோ இன்னொரு வகையானவை</span><span style="font-family: 'Lohit Tamil';">. </span><span style="font-family: 'Lohit Tamil';">நான் என் ஆன்மாவை அடகு வைக்காத அராபியன் அதனால் தடுப்புக் காவலில் இருக்கிறேன் என்கிறார்</span><span style="font-family: 'Lohit Tamil';">. </span><span style="font-family: 'Lohit Tamil';">அவருடைய நகரங்களிலும்</span><span style="font-family: 'Lohit Tamil';">, </span><span style="font-family: 'Lohit Tamil';">வயல் வெளிகளிளும் வீசிச் சென்ற சுதந்திரக் காற்றை சுவாசித்தவர்</span><span style="font-family: 'Lohit Tamil';">, </span><span style="font-family: 'Lohit Tamil';">அந்த சுதந்திரக் காற்றை மீண்டும் சுவாசிக்க தன் கவிதைகளை கூர் தீட்டியிருக்கிறார்</span><span style="font-family: 'Lohit Tamil';">. </span></span>
  </p>
  
  <blockquote>
    <p>
      <span style="color: #0099ff;"><span style="font-family: 'Lohit Tamil';">சாத்தியமற்றதை </span></span><br /> <span style="color: #0099ff;"><span style="font-family: 'Lohit Tamil';">என்னிடம் கேளாதே</span></span><br /> <span style="color: #0099ff;"><span style="font-family: 'Lohit Tamil';">என் நண்பனே</span></span><br /> <span style="color: #0099ff;"><span style="font-family: 'Lohit Tamil';">என்னை என் நாட்டை</span></span><br /> <span style="color: #0099ff;"><span style="font-family: 'Lohit Tamil';">விட்டு போகுமாறு </span></span><br /> <span style="color: #0099ff;"><span style="font-family: 'Lohit Tamil';">உன்னால் கேட்க முடியாது</span></span>
    </p>
  </blockquote>
  
  <p>
    <span style="color: black;"><span style="font-family: 'Lohit Tamil';">றஷீத் ஹூசைன்</span><span style="font-family: 'Lohit Tamil';">, </span><span style="font-family: 'Lohit Tamil';">பாலஸ்தீனிய அரபுக் கவிதைகளில் அரசியலை புகுத்திய முன்னோடிகளில் முதலாமவர்</span><span style="font-family: 'Lohit Tamil';">. </span><span style="font-family: 'Lohit Tamil';">அம்மக்களின் துயர நிலையைப் பாடும் இவர் கவிதைகள் தங்களுக்குள்ளிருக்கும் துரோகிகளையும் அதே நேரத்தில் சுட்டத்தவறுவதில்லை</span><span style="font-family: 'Lohit Tamil';">. </span><span style="font-family: 'Lohit Tamil';">இவருடைய கவிதைகள் கால</span><span style="font-family: 'Lohit Tamil';">, </span><span style="font-family: 'Lohit Tamil';">தேச வேறுபாடுகளைக் கடந்து ஒடுக்கப்பட்டிருக்கும் ஒவ்வொரு மனிதனையும்</span><span style="font-family: 'Lohit Tamil';">, </span><span style="font-family: 'Lohit Tamil';">ஒவ்வொரு இன மக்களையும் குறிப்பிட்டு பாடுகிறது</span><span style="font-family: 'Lohit Tamil';">. </span></span>
  </p>
  
  <blockquote>
    <p>
      <span style="color: #0099ff;"><span style="font-family: 'Lohit Tamil';"><strong>இருண்ட கூடாரங்களில் </strong></span></span><br /> <span style="color: #0099ff;"><span style="font-family: 'Lohit Tamil';"><strong>சங்கிலிகளில்</strong></span></span><br /> <span style="color: #0099ff;"><strong><span style="font-family: 'Lohit Tamil';">எனது மக்களை சிறையிட்டுள்ளனர்</span><span style="font-family: 'Lohit Tamil';">.</span></strong></span><br /> <span style="color: #0099ff;"><span style="font-family: 'Lohit Tamil';"><strong>வாய் மூடி இரும் என ஆணையிட்டுள்ளனர்</strong></span></span><br /> <span style="color: #0099ff;"><span style="font-family: 'Lohit Tamil';"><strong>அவர்களேதும் முறையிட்டால்</strong></span></span><br /> <span style="color: #0099ff;"><span style="font-family: 'Lohit Tamil';"><strong>இராணுவச் சவுக்கால்</strong></span></span><br /> <span style="color: #0099ff;"><span style="font-family: 'Lohit Tamil';"><strong>மரணத்தால்</strong></span></span><br /> <span style="color: #0099ff;"><span style="font-family: 'Lohit Tamil';"><strong>பசியால்</strong></span></span><br /> <span style="color: #0099ff;"><strong><span style="font-family: 'Lohit Tamil';">அச்சுறுத்துகின்றனர்</span><span style="font-family: 'Lohit Tamil';">.</span></strong></span><br /> <span style="color: #0099ff; font-family: 'Lohit Tamil';"><strong>—————————————————————-</strong></span><br /> <span style="color: #0099ff; font-family: 'Lohit Tamil';"><strong><br /></strong></span><br /> <span style="color: #0099ff;"><strong><span style="font-family: 'Lohit Tamil';">எங்கள் மத்தியில்</span><span style="font-family: 'Lohit Tamil';">,</span></strong></span><br /> <span style="color: #0099ff;"><span style="font-family: 'Lohit Tamil';"><strong>இன்னும் ஒரு கும்பல்</strong></span></span><br /> <span style="color: #0099ff;"><strong><span style="font-family: 'Lohit Tamil';">எஞ்சியுள்ளது</span><span style="font-family: 'Lohit Tamil';">.</span></strong></span><br /> <span style="color: #0099ff;"><span style="font-family: 'Lohit Tamil';"><strong>அவமானத்தை </strong></span></span><br /> <span style="color: #0099ff;"><strong><span style="font-family: 'Lohit Tamil';">அது சாப்பிடுகின்றது</span><span style="font-family: 'Lohit Tamil';">.</span></strong></span><br /> <span style="color: #0099ff;"><strong><span style="font-family: 'Lohit Tamil';">தலைகுனிந்து நடந்து செல்கின்றது</span><span style="font-family: 'Lohit Tamil';">.</span></strong></span><br /> <span style="color: #0099ff;"><span style="font-family: 'Lohit Tamil';"><strong>அவர்களின் பிடரியை நிமிர்த்துவோம் நாங்கள்</strong></span></span><br /> <span style="color: #0099ff;"><span style="font-family: 'Lohit Tamil';"><strong>எதிர்ப்படும் ஒவ்வொரு கையையும்</strong></span></span><br /> <span style="color: #0099ff;"><span style="font-family: 'Lohit Tamil';"><strong>நக்கும் ஒருவனை</strong></span></span><br /> <span style="color: #0099ff;"><strong><span style="font-family: 'Lohit Tamil';">எப்படி நாங்கள் எம்மிடை வைக்கலாம்</span><span style="font-family: 'Lohit Tamil';">.</span></strong></span>
    </p>
  </blockquote>
  
  <p>
    <span style="color: black;"><span style="font-family: 'Lohit Tamil';">சலீம் ஜிப்ரானுடய கவிதைகள் தன்ன்னை அடிக்க வருபவனை நோக்கி ஒரு கணம் ஒரேயொரு கணம் உன் முதுகைத் திரும்பிப் பார் என்று சொல்வதைப் போல் அமைந்திருக்கின்றன</span><span style="font-family: 'Lohit Tamil';">.</span></span>
  </p>
  
  <blockquote>
    <p>
      <span style="color: #0099ff;"><span style="font-family: 'Lohit Tamil';">ஓ</span><span style="font-family: 'Lohit Tamil';">!</span></span><br /> <span style="color: #0099ff;"><span style="font-family: 'Lohit Tamil';">நாசி முகாம்களில் இறந்தோரின் ஆன்மாக்களே</span><span style="font-family: 'Lohit Tamil';">,</span></span><br /> <span style="color: #0099ff;"><span style="font-family: 'Lohit Tamil';">தூக்கில் தொங்கும் இம்மனிதன்</span></span><br /> <span style="color: #0099ff;"><span style="font-family: 'Lohit Tamil';">பெர்லினில் பிறந்த ஓர் யூதன் அல்ல</span></span><br /> <span style="color: #0099ff;"><span style="font-family: 'Lohit Tamil';">தொங்கும் இம்மனிதன் </span></span><br /> <span style="color: #0099ff;"><span style="font-family: 'Lohit Tamil';">என் போல் ஓர் அராபியன்</span><span style="font-family: 'Lohit Tamil';">.</span></span><br /> <span style="color: #0099ff;"><span style="font-family: 'Lohit Tamil';">உங்கள் சகோதரர்கள் </span></span><br /> <span style="color: #0099ff;"><span style="font-family: 'Lohit Tamil';">அவனைக் கொன்றனர்</span></span><br /> <span style="color: #0099ff;"><span style="font-family: 'Lohit Tamil';">சியோனில் வாழும்</span><span style="font-family: 'Lohit Tamil';">………..</span></span><br /> <span style="color: #0099ff;"><span style="font-family: 'Lohit Tamil';">உங்கள் நாசி நண்பர்கள்</span><span style="font-family: 'Lohit Tamil';">.</span></span>
    </p>
  </blockquote>
  
  <p>
    <span style="color: #0099ff;"><span style="font-family: 'Lohit Tamil';">எங்கள் நம்பிக்கையை</span><span style="font-family: 'Lohit Tamil';">, </span><span style="font-family: 'Lohit Tamil';">எங்கள் போராட்டத்தை உன்னால் ஒன்றும் செய்துவிட முடியாது</span><span style="font-family: 'Lohit Tamil';">, </span><span style="font-family: 'Lohit Tamil';">எங்கள் தலைமுறைகள் போராடிக் கொண்டேயிருக்கும் நீ அடக்கும் வரை</span><span style="font-family: 'Lohit Tamil';">, </span><span style="font-family: 'Lohit Tamil';">எங்கள் பசி தீவிரமாகும் போது உன் பற்களுக்கிடையேயிருந்து கூட எங்களுக்கான உணவை நாங்கள் சேகரிப்போம்</span><span style="font-family: 'Lohit Tamil';">, </span><span style="font-family: 'Lohit Tamil';">உன் மார்பின் மீது நாங்கள் ஒரு பெருங்சுவரைப் போல நீண்டு நிற்போம் என்னும் தௌபீக் சையதுவின் கவிதைகள் என்றென்றைக்கும் போராட்டத்தைத் உயிர்ப்போடு வைத்திருப்பவை</span><span style="font-family: 'Lohit Tamil';">. </span></span><br /> <strong> </strong>
  </p>
  
  <blockquote>
    <p>
      <span style="color: #0099ff;"><span style="font-family: 'Lohit Tamil';"><strong>ஊசித் துவாரத்துள் யானையைச் செலுத்தலாம்</strong></span></span><br /> <span style="color: #0099ff;"><span style="font-family: 'Lohit Tamil';"><strong>பால்வீதியில் பொரித்தமீன் பிடிக்கலாம்</strong></span></span><br /> <span style="color: #0099ff;"><span style="font-family: 'Lohit Tamil';"><strong>முதலையைக் கூட மனிதனாய் ஆக்கலாம்</strong></span></span><br /> <span style="color: #0099ff;"><strong><span style="font-family: 'Lohit Tamil';">இவையெல்லாம் உமக்கெளிது</span><span style="font-family: 'Lohit Tamil';">.</span></strong></span><br /> <strong> </strong><br /> <span style="color: #0099ff;"><span style="font-family: 'Lohit Tamil';"><strong>ஆயினும்</strong></span></span><br /> <span style="color: #0099ff;"><span style="font-family: 'Lohit Tamil';"><strong>சுடர்விடும் எமது நம்பிக்கை ஒளியினை</strong></span></span><br /> <span style="color: #0099ff;"><span style="font-family: 'Lohit Tamil';"><strong>துன்புறுத்தி அழிக்கவோ</strong></span></span><br /> <span style="color: #0099ff;"><span style="font-family: 'Lohit Tamil';"><strong>எமது பயணத்தின் ஓர் அடியினைக் கூட </strong></span></span><br /> <span style="color: #0099ff;"><span style="font-family: 'Lohit Tamil';"><strong>தடுத்துவிடுவதோ</strong></span></span><br /> <span style="color: #0099ff;"><strong><span style="font-family: 'Lohit Tamil';">உமக்கு சாத்தியமற்றது</span><span style="font-family: 'Lohit Tamil';">.</span></strong></span><br /> <strong> </strong><br /> <span style="color: #0099ff;"><span style="font-family: 'Lohit Tamil';"><strong>இங்கு நாங்கள் இரத்தம் சிந்துவோம்</strong></span></span><br /> <span style="color: #0099ff;"><span style="font-family: 'Lohit Tamil';"><strong>இங்கு எமக்கோர் பழைமை இருந்தது</strong></span></span><br /> <span style="color: #0099ff;"><span style="font-family: 'Lohit Tamil';"><strong>எதிர்காலம் ஒன்றும்</strong></span></span><br /> <span style="color: #0099ff;"><span style="font-family: 'Lohit Tamil';"><strong>இங்கெமக்குள்ளது</strong></span></span><br /> <span style="color: #0099ff;"><strong><span style="font-family: 'Lohit Tamil';">வெல்ல முடியாதவர் இங்கு நாங்களே</span><span style="font-family: 'Lohit Tamil';">…</span></strong></span><br /> <strong> </strong><br /> <span style="color: #0099ff;"><span style="font-family: 'Lohit Tamil';"><strong>ஆகவே </strong></span></span><br /> <span style="color: #0099ff;"><strong><span style="font-family: 'Lohit Tamil';">எனது வேர்களே</span><span style="font-family: 'Lohit Tamil';">!</span></strong></span><br /> <span style="color: #0099ff;"><strong><span style="font-family: 'Lohit Tamil';">ஆழச் செல்க</span><span style="font-family: 'Lohit Tamil';">, </span><span style="font-family: 'Lohit Tamil';">ஆழச் செல்க</span><span style="font-family: 'Lohit Tamil';">!</span></strong></span>
    </p>
  </blockquote>
  
  <p>
    <span style="color: black;"><span style="font-family: 'Lohit Tamil';">எத்தனை நம்பிக்கையை இவருடைய கவிதைகள் விதைத்துப் போகிறது</span><span style="font-family: 'Lohit Tamil';">. </span><span style="font-family: 'Lohit Tamil';">மூவாயிரம் மைல்கள் தொலைவிலிருப்பவர்களுக்கு நம்பிக்கையை விதைக்குமானால் களத்திருந்தவர்களுக்கு எத்தனை உற்சாகத்தைத் தந்திருக்கும்</span><span style="font-family: 'Lohit Tamil';">.</span></span>
  </p>
  
  <p>
    <span style="font-family: 'Lohit Tamil';">அடக்குமுறைக்கெதிராக கொதித்தெழும் ஒவ்வொரு மனித மனமும் பறந்து சென்று இந்தப் பாலஸ்தீனக் கவிகளோடு சேர்ந்துகொள்ளவேச் செய்யும்</span><span style="font-family: 'Lohit Tamil';">, </span><span style="font-family: 'Lohit Tamil';">அத்தனை வீரியமான வார்த்தைகளை இட்டு நிரப்பிய வெடிகுண்டுகளைப் போன்ற கவிதைகளைச் சமைக்கும் இவர்களது வார்த்தைகள் அடிமை விலங்குகளை அரித்தெடுக்கும் அமிலங்களாக பொங்கிக் கொண்டேயிருக்கின்றன</span><span style="font-family: 'Lohit Tamil';">. </span><br /> <span style="font-family: 'Lohit Tamil';">நீங்கள் எங்களுக்கு காயங்களைத் தந்த போதும்</span><span style="font-family: 'Lohit Tamil';">, </span><span style="font-family: 'Lohit Tamil';">எங்கள் எலும்புகளை நொறுக்கிய போதும்</span><span style="font-family: 'Lohit Tamil';">, </span><span style="font-family: 'Lohit Tamil';">நாங்கள் உங்களுக்கு எங்கள் நாட்டின் ரோஜாப்பூக்களையும் எங்கள் இசையை உங்களுக்கு இசைத்து காட்டவும் வந்துள்ளோம்</span><span style="font-family: 'Lohit Tamil';">. </span><span style="font-family: 'Lohit Tamil';">ஆண்டாண்டு காலமாய் அடக்கப்பட்டபோதும் பொறுமை காத்த நாங்களே உயர்ந்தவர்கள்</span><span style="font-family: 'Lohit Tamil';">, </span><span style="font-family: 'Lohit Tamil';">அந்த பூக்களும்</span><span style="font-family: 'Lohit Tamil';">, </span><span style="font-family: 'Lohit Tamil';">இசையும் எங்களுக்கு சொந்தமானவையே</span><span style="font-family: 'Lohit Tamil';">, </span><span style="font-family: 'Lohit Tamil';">நாங்கள் காதலுடனும் அன்புடனும் பேசுவது இதுவே இறுதி முறை</span><span style="font-family: 'Lohit Tamil';">, </span><span style="font-family: 'Lohit Tamil';">என்று தங்கள் போராட்டம் அடுத்த கட்டமாக ஆயுதத்தை நோக்கித் திரும்பப்போவதை ஒரு போர் பிரகடணமாகவே ஒரு கவிஞர் போர்பறையை அறைகிறார்</span><span style="font-family: 'Lohit Tamil';">. </span><span style="font-family: 'Lohit Tamil';">அவர்</span><span style="font-family: 'Lohit Tamil';">, </span><span style="font-family: 'Lohit Tamil';"><span style="color: maroon;">அந்தோய்னா ஜபாறா</span></span><span style="font-family: 'Lohit Tamil';">.</span><br /> <span></span><br /> <span style="font-family: 'Lohit Tamil';">இந்தியப் பெண்களை மதமும் அதன் மாயக்கரங்களும்</span><span style="font-family: 'Lohit Tamil';">, </span><span style="font-family: 'Lohit Tamil';">சமையலறைக்குள் கட்டிபோட்டுவிட்டன</span><span style="font-family: 'Lohit Tamil';">, </span><span style="font-family: 'Lohit Tamil';">மதத்தின் மாயக்கரங்களைப் பின்னிருந்து இயக்கிக் கொண்டிருப்பவை ஆணின் அடிமனத்திலிருக்கும் அகோரப்பசி என்றால் மிகையாகாது</span><span style="font-family: 'Lohit Tamil';">, </span><span style="font-family: 'Lohit Tamil';">அங்கே</span><span style="font-family: 'Lohit Tamil';">, </span><span style="font-family: 'Lohit Tamil';">போராட்டம்</span><span style="font-family: 'Lohit Tamil';">, </span><span style="font-family: 'Lohit Tamil';">பெண்ணின் புர்க்காக்குள்ளிலிருந்து வார்த்தைகளை வெளியே கொட்ட வைக்கிறது</span><span style="font-family: 'Lohit Tamil';">. </span><span style="font-family: 'Lohit Tamil';">இந்த வார்த்தைகள் இருபது ராணுவ வீரர்களுக்குச் சமமானது என்று எதிரியே பயந்தும்</span><span style="font-family: 'Lohit Tamil';">, </span><span style="font-family: 'Lohit Tamil';">வியந்தும் பேசுகிற அளவுக்கு வீரியமான வார்த்தைகளை <span style="color: maroon;">பத்வா துகானின் </span><span style="color: black;">கவிதைகள் வீசிச் செல்கிறது</span></span><span style="font-family: 'Lohit Tamil';"><span style="color: black;">. </span></span><span style="font-family: 'Lohit Tamil';"><span style="color: black;">அவருடைய மூன்று கவிதைகள் இந்நூலில் மொழிபெயர்க்கப்பட்டிருக்கின்றன</span></span><span style="font-family: 'Lohit Tamil';"><span style="color: black;">.</span></span><br /> <span style="color: #0099ff;"><span style="font-family: 'Lohit Tamil';">சிதைவுகளிலிருந்து</span></span><br /> <span style="color: #0099ff;"><span style="font-family: 'Lohit Tamil';">சித்திரவதையிலிருந்து</span></span><br /> <span style="color: #0099ff;"><span style="font-family: 'Lohit Tamil';">ரத்தம் உறைந்த சுவர்களிலிருந்து</span></span><br /> <span style="color: #0099ff;"><span style="font-family: 'Lohit Tamil';">வாழ்வினுடைய</span></span><br /> <span style="color: #0099ff;"><span style="font-family: 'Lohit Tamil';">மரணத்தினுடைய</span></span><br /> <span style="color: #0099ff;"><span style="font-family: 'Lohit Tamil';">நடுக்கங்களிலிருந்து</span></span><br /> <span style="color: #0099ff;"><span style="font-family: 'Lohit Tamil';">புதிய வாழ்க்கை ஒன்று கிளர்ந்தெழவேச் செய்யும்</span></span><br /> <span style="color: black;"><span style="font-family: 'Lohit Tamil';">நம்பிக்கையை தன் மக்களுக்கு விதைத்துச் செல்லும் போதே</span><span style="font-family: 'Lohit Tamil';">, </span><span style="font-family: 'Lohit Tamil';">தங்களின் வலிமையைச் சொல்லி அந்த வலிமையை எதிரிக்கும் உணர்த்துகிறார்</span><span style="font-family: 'Lohit Tamil';">.</span></span><br /> <span style="color: #0099ff;"><span style="font-family: 'Lohit Tamil';">அராபிய வேர்கள் இறப்பதே இல்லை</span></span><br /> <span style="color: #0099ff;"><span style="font-family: 'Lohit Tamil';">அவை பாறைகளைத் துளைத்து</span></span><br /> <span style="color: #0099ff;"><span style="font-family: 'Lohit Tamil';">ஆழமாய்ச் செல்பவை</span></span><br /> <span style="color: #0099ff;"><span style="font-family: 'Lohit Tamil';">ஆழ நிலத்திலே</span></span><br /> <span style="color: #0099ff;"><span style="font-family: 'Lohit Tamil';">தம் வழியினை கண்டறிபவை</span></span><br /> <span style="color: #0099ff;"><span style="font-family: 'Lohit Tamil';">அவை</span></span><br /> <span style="font-family: 'Lohit Tamil';"><span style="color: black;">போராடுபவனை மனிதனாகவும்</span></span><span style="font-family: 'Lohit Tamil';"><span style="color: black;">, </span></span><span style="font-family: 'Lohit Tamil';"><span style="color: black;">ஒடுக்குபவனை மனிதகுலத்தின் எதிரியாகவும் சித்தரித்து புதிய விடியல்களை படைக்க அழைக்கும் கவிதைகளைப் பாடிச் செல்கிறார் </span><span style="color: maroon;">சமீஹ் அல் காசிம்</span></span><span style="font-family: 'Lohit Tamil';"><span style="color: maroon;">. </span></span><br /> <span style="color: #0099ff;"><span style="font-family: 'Lohit Tamil';">வாழ்க்கையின் சிறப்பு </span><span style="font-family: 'Lohit Tamil';">&#8211;</span><span style="font-family: 'Lohit Tamil';">என்</span></span><br /> <span style="color: #0099ff;"><span style="font-family: 'Lohit Tamil';">சிறையிலேயே பிறக்கிறதென்று</span></span><br /> <span style="color: #0099ff;"><span style="font-family: 'Lohit Tamil';">நான் நம்புகிறேன் அம்மா</span></span><br /> <span style="color: #0099ff;"><span style="font-family: 'Lohit Tamil';">என்னை இறுதியில் சந்திக்க வருவது</span></span><br /> <span style="color: #0099ff;"><span style="font-family: 'Lohit Tamil';">ஒரு குருட்டு வௌவாலாய் </span></span><br /> <span style="color: #0099ff;"><span style="font-family: 'Lohit Tamil';">இருக்காதென்று நான் நம்புகிறேன் அம்மா</span><span style="font-family: 'Lohit Tamil';">.</span></span><br /> <span style="color: #0099ff;"><span style="font-family: 'Lohit Tamil';">அது பகலாய்த்தான் இருக்கும்</span></span><br /> <span style="color: #0099ff;"><span style="font-family: 'Lohit Tamil';">அது பகலாய்த்தான் இருக்கும்</span></span><br /> <span style="color: black;"><span style="font-family: 'Lohit Tamil';">என்று சிறையிலிருந்து தன் தாய்க்கு எழுதிய கடிதத்தில் குறிப்பிடுகிறார்</span><span style="font-family: 'Lohit Tamil';">, </span><span style="font-family: 'Lohit Tamil';">அவருடைய சிறப்பான கவிதைகள் பலவும் சிறையிலேயே எழுதப்பட்டவை</span><span style="font-family: 'Lohit Tamil';">. </span></span><br /> <span style="font-family: 'Lohit Tamil';">தன் இனத்தின் ரத்தம் ஆறாய்ப் பெருகி ஓடும் போது மௌனம் காத்த இந்த உலகையே ஒட்டுமொத்தமாய் சபிக்கும் ஒரு அராபிய கவிஞனின் வார்த்தைகள் உண்மையில் இதயமுள்ளோரை வாட்டவேச் செய்யும்</span><span style="font-family: 'Lohit Tamil';">. </span><br /> <span style="color: #0099ff;"><span style="font-family: 'Lohit Tamil';">நாங்கள் முள் கம்பியின் மீது</span></span><br /> <span style="color: #0099ff;"><span style="font-family: 'Lohit Tamil';">கிடக்கும் வரைக்கும்</span></span><br /> <span style="color: #0099ff;"><span style="font-family: 'Lohit Tamil';">இந்த உலகின்</span></span><br /> <span style="color: #0099ff;"><span style="font-family: 'Lohit Tamil';">தலையணையின் கீழ்</span></span><br /> <span style="color: #0099ff;"><span style="font-family: 'Lohit Tamil';">“</span><span style="font-family: 'Lohit Tamil';">டைனமைட்</span><span style="font-family: 'Lohit Tamil';">” </span><span style="font-family: 'Lohit Tamil';">ஒன்றை நாம் பொருத்தி வைப்போம்</span></span><br /> <span style="color: black;"><span style="font-family: 'Lohit Tamil';">என்று சபிக்கும் நேரத்திலே</span><span style="font-family: 'Lohit Tamil';">, </span><span style="font-family: 'Lohit Tamil';">உண்மையான மனித மனத்தை</span><span style="font-family: 'Lohit Tamil';">, </span><span style="font-family: 'Lohit Tamil';">அதன் இயல்பையும் சுட்டிக்காட்டி மனிதனாக மாறுங்கள் என்று கோரிக்கையும் வைக்கிறார்</span><span style="font-family: 'Lohit Tamil';">.</span></span><br /> <span style="color: #0099ff;"><span style="font-family: 'Lohit Tamil';">உலகின் ஆண்களே</span><span style="font-family: 'Lohit Tamil';">,</span></span><br /> <span style="color: #0099ff;"><span style="font-family: 'Lohit Tamil';">உலகின் பெண்களெ</span><span style="font-family: 'Lohit Tamil';">,</span></span><br /> <span style="color: #0099ff;"><span style="font-family: 'Lohit Tamil';">இப்போது நீங்களெம்முடன் இருங்கள்</span></span><br /> <span style="color: #0099ff;"><span style="font-family: 'Lohit Tamil';">மனிதனுக்குரிய கௌரவம் என்பதை</span></span><br /> <span style="color: #0099ff;"><span style="font-family: 'Lohit Tamil';">நாங்கள் உமக்கு பெற்றுத் தருவோம்</span></span><br /> <span style="color: #0099ff;"><span style="font-family: 'Lohit Tamil';">மனிதன் என்ற பெயரின் மதிப்பை </span></span><br /> <span style="color: #0099ff;"><span style="font-family: 'Lohit Tamil';">நாங்கள் உமக்கு பெற்றுத் தருவோம்</span></span><br /> <span style="font-family: 'Lohit Tamil';">இப்படி ஒட்டுமொத்த மனித இனத்தையும் அதன் மௌனத்தையும் குலைத்துப் போடும் இந்த குரலுக்குச் சொந்தக்காரர் <span style="color: maroon;">மூயின் பசைசோ</span></span><br /> <span style="font-family: 'Lohit Tamil';">உண்மையில் ஒரு தேசம்</span><span style="font-family: 'Lohit Tamil';">, </span><span style="font-family: 'Lohit Tamil';">மத்தின் பெயராலோ</span><span style="font-family: 'Lohit Tamil';">, </span><span style="font-family: 'Lohit Tamil';">இனத்தின் பெயராலோ</span><span style="font-family: 'Lohit Tamil';">, </span><span style="font-family: 'Lohit Tamil';">மொழியின் பெயராலோ</span><span style="font-family: 'Lohit Tamil';">, </span><span style="font-family: 'Lohit Tamil';">வேறு எந்த பெயரால்</span><span style="font-family: 'Lohit Tamil';">, </span><span style="font-family: 'Lohit Tamil';">அமைப்பால் அடக்கப்பட்டு கிடந்தாலோ</span><span style="font-family: 'Lohit Tamil';">, </span><span style="font-family: 'Lohit Tamil';">அடிமை விலங்கை இன்னும் தரித்துக் கொண்டிருந்தாலும்</span><span style="font-family: 'Lohit Tamil';">, </span><span style="font-family: 'Lohit Tamil';">இந்த உலகின் எழுநூறு கோடி மனிதனுள் ஒருவனாவது அடிமை விலங்கை சுமந்து கொண்டு சுதந்திரக் காற்றுக்காய் ஏங்கித் தவித்துக் கொண்டிருக்கவும் நாம் விட்டால்</span><span style="font-family: 'Lohit Tamil';">, </span><span style="font-family: 'Lohit Tamil';">நம்மை நாம் மனிதன் என்று சொல்லிக் கொள்வதில் என்ன பொருள் இருந்து விட முடியும்</span><span style="font-family: 'Lohit Tamil';">? “</span><span style="font-family: 'Lohit Tamil';">பரந்து கெடுக உலகியற்றியான்</span><span style="font-family: 'Lohit Tamil';">” </span><span style="font-family: 'Lohit Tamil';">என்றான் வள்ளுவன்</span><span style="font-family: 'Lohit Tamil';">, </span><span style="font-family: 'Lohit Tamil';">பரந்து கெடுக இவ்வுலகு என்பது பொருத்தமாய் இருக்கும்</span><span style="font-family: 'Lohit Tamil';">, </span><span style="font-family: 'Lohit Tamil';">ஒரு மனிதன் அடிமை விலங்கோடு இருக்கும் போது</span><span style="font-family: 'Lohit Tamil';">.</span><br /> <span style="font-family: 'Lohit Tamil';">எனது பேப்பரும்</span><span style="font-family: 'Lohit Tamil';">, </span><span style="font-family: 'Lohit Tamil';">பேனாவும்</span><span style="font-family: 'Lohit Tamil';">, </span><span style="font-family: 'Lohit Tamil';">எனது வீட்டின் இடிந்த சுவரின் கல்லும் என்னை </span><span style="font-family: 'Lohit Tamil';">“</span><span style="font-family: 'Lohit Tamil';"><strong>எதிர்த்து நில்</strong></span><span style="font-family: 'Lohit Tamil';"><strong>” </strong></span><span style="font-family: 'Lohit Tamil';">என்று சொல்கிறது என்கிறார் மூயின் பசைசோ</span><span style="font-family: 'Lohit Tamil';">. </span><span style="font-family: 'Lohit Tamil';">எத்தனை எளிமையான வார்த்தை எதிர்த்து நில்</span><span style="font-family: 'Lohit Tamil';">, </span><span style="font-family: 'Lohit Tamil';">என்பது ஆனால்</span><span style="font-family: 'Lohit Tamil';">, </span><span style="font-family: 'Lohit Tamil';">வீரியமான வார்த்தை</span><span style="font-family: 'Lohit Tamil';">. </span><span style="font-family: 'Lohit Tamil';">இந்த வார்த்தைக்குள் தான் அடக்குமுறைக்கெதிராய் நிற்கும் ஒவ்வொரு இயக்கத்தையும்</span><span style="font-family: 'Lohit Tamil';">, </span><span style="font-family: 'Lohit Tamil';">ஒவ்வொரு தனி மனிதனையும் சுவாசிக்கச் செய்து கொண்டிருப்பது</span><span style="font-family: 'Lohit Tamil';">, </span><span style="font-family: 'Lohit Tamil';">அடக்குமுறையிலிருந்து மீண்ட ஒவ்வொரு தேசத்தையும் அடிமை விலங்கை உடைத்தெறியச் செய்தது</span><span style="font-family: 'Lohit Tamil';">. </span></div>